<?xml version="1.0" encoding="utf-8"?>
<ramadan>
    <topic name="তারাবীহ্-এর নামায">
        <subtopic name="গুরুত্ব ও ফযিলত" show_all="false">
            <brief text="আরবি ভাষায় “তারাবীহ্” শব্দটি ‘তারবিহাতুন’ ধাতু থেকে নির্গত হয়েছে। এর আভিধানিক অর্থ হচ্ছে, আরাম করা, প্রশান্তি অর্জন ও বিরতি দেওয়া। যেহেতু এ নামাজ আদায়কালে দু রাকাত পর পর কিছুক্ষণ বিশ্রাম নেয়া হয় এজন্য এর নামকরণ করা হয়েছে তারাবীহ্ নামে। " />
            <details id="01">
                <part text="তারাবীহ্-এর পরিচয়" view_type="h" />
				<part text="আরবি ভাষায় “তারাবীহ্” শব্দটি ‘তারবিহাতুন’ ধাতু থেকে নির্গত হয়েছে। এর আভিধানিক অর্থ হচ্ছে, আরাম করা, প্রশান্তি অর্জন ও বিরতি দেওয়া। যেহেতু এ নামাজ আদায়কালে দু রাকাত পর পর কিছুক্ষণ বিশ্রাম নেয়া হয় এজন্য এর নামকরণ করা হয়েছে তারাবীহ্ নামে। রোজা ফরজ হওয়ার পর থেকেই তারাবীহ্ নামাজের প্রচলন চলে আসছে। তবে তখন তারাবীহ্র সম্মিলিতভাবে জামাতে আদায় করা হতো না। রমজান মাসে এশার নামাযের পর বিতর নামাযের পূর্বে (অন্য মাসের) অতিরিক্ত যেই সুন্নত নামায পড়া হয় তাকে তারাবীহ্- এর নামায বলা হয়। এই নামাযের নিয়ম হলো প্রতি দুই রাকাআত অন্তরন্ত সালাম ফিরানো হবে। এই নামায কে কিয়ামে রমজানও বলা হয়।" view_type="t" />
				<part text="(তুহফাতুল আলমায়ী ২য় খন্ড, ২৮৯ পৃ:,কামুসুল ফিকহ ২য় খন্ড , ৪৪৮পৃ:, আলবাহরুর রায়েক:২য় খন্ড, ১১৬ পৃষ্ঠা।)" view_type="t" />
                <part text="" view_type="d" />
                <part text="তারাবীহ্-এর নামাযের গুরুত্ব ও ফযিলত" view_type="h" />
				<part text="তারাবীহ রমজানের অন্যতম গুরুত্বপূর্ণ আমল। দিনের বেলা সিয়াম,রাতের বেলা কিয়াম রমজানের প্রধান বৈশিষ্ট্য। রোজার দ্বারা যেমন মানুষের সকল পাপ মোচনে প্রতিশ্রুতি রয়েছে তেমনি তারাবীহ্র দ্বারাও। রোজা ফরজ আর তারাবীহ্ সুন্নতে মুয়াক্কাদা। তবে সুন্নত হলেও গুরুত্বের দিক থেকে অন্যান্য সুন্নত থেকে এর গুরুত্ব অনেক বেশি। বিনা কারণে তারবীর নামাজ ত্যাগ করলে কঠোর শাস্তির ঘোষণা রয়েছে।তারাবীহ্ হচ্ছে রমজানের অবিচ্ছেদ্য অঙ্গ। রোজার প্রকৃত সফলতা অনেকাংশে এর সঙ্গে জড়িত। রমজানের পরিপূর্ণ ফায়েজ ও বরকত লাভে ধন্য হতে তারাবীহ্র নামাজ খুবই সহায়ক।" view_type="t" />
				<part text="তারাবীহ্ নামায রাসূলুল্লাহ্‌ (ছাল্লাল্লাহু আলাইহি ওয়া সাল্লাম)-এঁর সর্বদা আদায়কৃত সুন্নাত- সুন্নতে মুয়াক্কাদাহ্। বুখারী ও মুসলিমে আয়েশা (রাঃ) থেকে বর্ণিত। তিনি বলেন, নবী (ছাল্লাল্লাহু আলাইহি ওয়া সাল্লাম) রামাযানের এক রাতে (তারাবীহ্হ) নামায আদায় করলেন। লোকেরাও তাঁর সাথে ছালাত আদায় করল। পরবর্তী রাতেও ছালাত আদায় করলেন। এরাতে মানুষের সংখ্যা অনেক বেশী হল। অতঃপর তৃতীয় অথবা চতুর্থ রাতেও তারা সমবেত হলেন। কিন্তু রাসূলুল্লাহ্‌ (ছাল্লাল্লাহু আলাইহি ওয়া সাল্লাম) আর বের হলেন না। প্রভাত হলে তিনি বললেন," view_type="t" />
				<part text="قَالَ قَدْ رَأَيْتُ الَّذِي صَنَعْتُمْ وَلَمْ يَمْنَعْنِي مِنَ الْخُرُوجِ إِلَيْكُمْ إِلَّا أَنِّي خَشِيتُ أَنْ تُفْرَضَ عَلَيْكُمْ وَذَلِكَ فِي رَمَضَانَ" view_type="a" />
				<part text="“তোমরা যা করেছো আমি দেখেছি। কিন্তু তোমাদের কাছে আসতে আমাকে কোন কিছুই বাধা দেয়নি। তবে আমি আশংকা করেছি যে, এ নামায তোমাদের উপর ফরয করে দেয়া হবে।”" view_type="t" />
				<part text="তবে বিভিন্ন জনমতের কারণে তারাবীহ্র নামাযকে সুন্নতে মুয়াক্কাদাই রাখা হয়েছে, ফরজ করা হয়নি, কিন্তু এতে সন্দেহ নেই যে রমজানের উপকারিতা ও খায়ের বরকত পূর্ণরূপে লাভ করতে হলে তারাবীহ্ নামায পড়া জরুরী। " view_type="t" />
				<part text="হযরত আবু হুরায়রা (রাঃ) সূত্রে রাসূল (সাঃ) এরশাদ করেন, ‘যে ব্যক্তি রমজানের রাতে ঈমান ও পূর্ণের আশায় তারাবীহ্র নামাজ আদায় করবে তার পূর্ববর্তী পাপসমূহ ক্ষমা করে দেয়া হবে (মুসলিম)। রাসূল (সাঃ) নিজে যেমন যত্ন সহকারে তারাবীহ্র নামাজ আদায় করতেন তেমনি সাহাবায়ে কেরামদেরও এর প্রতি তাগিদ করতেন। এ ব্যাপারে কারো গাফিলতিকে সহ্য করতেন না। রাসূল (সাঃ) বলেন, ‘নিশ্চয় আল্লাহ পাক তোমাদের ওপর দিনের বেলায় রমজানের রোজাকে ফরজ করেছেন, আর আমি তোমাদের জন্য (রাতের বেলায়) তারাবীহ্কে সুন্নতরূপে ঘোষণা দিলাম। যে ব্যক্তি সওয়াবের আশায় রমজানের দিনে রোজা রাখবে আর রাতে তারাবীহ্র নামাজ আদায় করবে, সে তার পাপ-পঙ্কিলতা থেকে এমনভাবে মুক্ত হয়ে যাবে যেমন সন্তান মাতৃগর্ভ থেকে ভূমিষ্ঠ হয় (নাসাঈ)।" view_type="t" />
				<part text="তারাবীহ্ নামাজ যেমন সুন্নত তেমনি এ নামাজে সারা মাসে একবার কুরআন শরীফ খতম করাও সুন্নত। তবে মহল্লার মসজিদে কিছু সংখ্যক মানুষ এ সুন্নত আদায় করে নিলে সবার পক্ষ থেকে আদায় হয়ে যাবে। কেউ আদায় না করলে সবাইকে গোনাহগার হতে হবে। রমজানের সঙ্গে কুরআনের যে নিবিড় সম্পর্ক রয়েছে খতমে তারাবীহ্র মাধ্যমে তা কিছুটা প্রকাশ পায়। বছরেরযে কোনো সময় একাধারে বিশ রাকাত নামাজ পড়া কষ্টকর হলেও রমজানে কুরআনের বরকতে তা তেমন কষ্টকর মনে হয়না। সামান্য এই কষ্টের বিনিময়ে তারাবীহ্ আদায়কারীকে ভূষিত করা হবে বিপুল পুরস্কারে। মানুষের জীবনের কাঙিক্ষত মুক্তির জন্য এই তারাবীহ্ই যথেষ্ট। এ নামাজ অন্য যে কোনো নামাজ থেকে কিছুটা ভিন্ন। এ নামাজে কুরআন তেলাওয়াতের পরিমাণ অধিক। রুকু সিজদার সংখ্যাও অনেক।। তাছাড়া বিভিন্ন ফজিলতপূর্ণ দুআ তো আছেই। এসবের জন্য রয়েছে অসংখ্য সওয়াব। সর্বোপরি রমজানের প্রতিটি আমলের জন্য যে হারে প্রতিদান নির্ধারিত তা হিসাব করলে তারাবীহ্র সওয়াবের কোনো সীমা-পরিসীমা পাওয়া যাবে না।" view_type="t" />
				<part text="রমজানে এমনিতেই মহান প্রভু বান্দার প্রতি সদয় দৃষ্টিতে তাকিয়ে থাকেন। বান্দার চাহিদা পূরণের জন্য রমজানে তার দুয়ার অবারিত। সারাদিন সংযমতার চূড়ান্ত নজির পেশ করে রাতে যখন আত্মসমর্পণের সুরতে আল্লাহর দরবারে হাজিরা দেয় কিংবা মাটিয়ে লুটিয়ে পড়ে তার প্রশংসাগীতি গায়, তখন আল্লাহর রহমতের দরিয়ায় জোশ উঠে। আল্লাহ তার বান্দাকে কৃপার প্রশ্রবণে সিক্ত করে দেন। রাসূল (সাঃ) স্পষ্ট ভাষায় ঘোষণা করেছেন, ‘যে ব্যক্তি সওয়াবের আশায় তারাবীহ্ পড়ে তার অতীত গোনাহ মাফ করে দেয়া হয়। সে সদ্যোজাত শিশুর মতো নিষ্পাপ হয়ে যায়’।" view_type="t" />
				<part text="তারাবীহ্ নারী-পুরুষ সবার জন্য সুন্নতে মুয়াক্কাদা। শরয়ী কোন ওজর ছাড়া এ নামাজ মাফ নেই। শরীয়তসম্মত কোন কারণে বা বিনা কারণে রোজা না রাখলেও তারাবীহ্র নামাজ পড়তে হবে। কারণতারাবীহ্ রোজার অংশ নয়। স্বতন্ত্র একটি ইবাদত। সারাদিনের ব্যস্ততার কারণে অনেকেই তারাবীহ্র প্রতি গুরুত্ব দেন না। কিন্তু এটি ঠিক নয়। কোনো কারণে জামাতে শরীক হতে না পারলে একা হলেও পড়তে হবে। অসুস্থতার কারণে বিশ রাকাত পড়তে না পারলে নূন্যতম আট কিংবা বার রাকাত পড়া চাই। তারাবীহ্ সারা বছর পড়তে হয় না। রমজানের দিনগুলোতে গুরুত্বপূর্ণ এইআমলটির ব্যাপারে অলসতা কিংবা গাফিলতি কাম্য নয়। সিয়াম এবং কিয়ামের যৌথ মিলনেই রমজানের প্রকৃত প্রতিদান লাভে ধন্য হওয়া সম্ভব। এর একটি না পাওয়া গেলে রমজানের হক পুরোপুরি আদায় হলোনা। আল্লাহ প্রদত্ত প্রতিদানের সর্বোচ্চ প্রাপ্তিও নিশ্চিত করা যাবে না।" view_type="t" />
				<part text="পবিত্র রমজান মাস খায়ের ও বরকতের বসন্তকাল। রমজানের দিনে রোজা রাখাকে আল্লাহ তাআলা ফরজ করেছেন আর রাসূল সাল্লাল্লাহু আলাইহি ওয়াসাল্লামের পবিত্র যবানে রাতের “কিয়াম” যাকে কিয়ামে রমজান বা তারাবীহ্ বলে, সুন্নত বানিয়েছেন। রাসূল সাল্লাল্লাহু আলাইহি ওয়াসাল্লাম বলেনঃ “যে ব্যক্তি ঈমানী চেতনায় উজ্জীবিত হয়ে পরকালীন প্রতিদান কামনায় রমজান মাসের রাতে কিয়াম করবে(তারাবীহ্ পড়বে ইমাম নববী রহ: মুসলিমের ব্যাখ্যাগ্রন্থে লিখেছেন) তার অতীত জীবনের সকল গোনাহ ক্ষমা করে দেওয়া হবে।” (বুখরী শরীফ ও মুসলিম)" view_type="t" />
				<part text="তারাবীহ্ নামায পড়ার দ্বারা রমজান ও কুরআনের হক আদায় হবে, রোজার উদ্দেশ্য তাকওয়া হাসিলে সাহায্য পাওয়া যাবে,আল্লাহ তাআলার বিশেষ রহমত ও মাগফিরাত, সর্বোপরি আল্লাহ তাআলার নৈকট্য ও সন্তুষ্টি অর্জন করা যাবে। তাই আল্লাহ তাআলার প্রিয় বান্দাদের জন্য উচিৎ তারাবীহ্র প্রতি উদগ্রীব হয়ে থাকে ।" view_type="t" />
				<part text="তারাবীহ্ গুরুত্ব এ থেকেও সুস্পষ্ট হয়ে যায় যে, সুন্নত ও নফলের সাধারণ নিয়মে জামাআত নিষিদ্ধ, অথচ তারাবীহ্ নামাযের জামাআত বিধিবদ্ধ হয়েছে। তবে রাসূল সাল্লাল্লাহু আলাইহি ওয়াসাল্লাম নিজে নিয়মতান্ত্রিকভাবে জামাআতের ব্যবস্থা এজন্যই করেননি যে, তা আবার উম্মতের উপর ফরজ হয়ে যায় কি না। এ থেকে বোঝা যায়, তারাবীহ্র মাকাম -মর্যাদা সাধারণ নফল নামায থেকে অনেক উর্দ্ধে। মোট কথা অনেক দলীলের ভিত্তিতে ফকীহগণ এই সিদ্ধান্তে পৌঁছেছেন যে, তারাবীহ্র নামায অন্য সব নফলের মত নয়, বরং এটা না পড়লে গুনাহ হবে। এর বিপক্ষের মিথ্যা প্রোপাগান্ডায় প্রভাবান্নিত হয়ে নিজেকে বঞ্চিত ও ক্ষতিগ্রস্ত করবেন না। আসুন আমরা রমজানের রাতগুলোকে মহাসুযোগ মনে করে গুরুত্বের সাথে তারাবীহ্র নামাযে যত্নবান থাকি এবং শেষ রাতে তাহাজ্জুদ নামাযের ব্যপারে (যা সারা বছরের নামায) যত্নবান হওয়ার চেষ্টা করি।" view_type="t" />
            </details>
        </subtopic> 	
        <subtopic name="নিয়মাবলী" show_all="false">
            <brief text="রমজান মাসে এশার নামাযের পর তারাবীহ্ নামায পড়া পুরুষ মহিলা সকলের জন্যই সুন্নতে মুয়াক্কাদা। (তবে পুরুষ মসজিদে জামাতের সাথে আর মহিলাগণ ঘরে পড়বে।)" />
            <details id="02">
                <part text="তারাবীহ্-এর বিধান" view_type="h" />
				<part text="রমজান মাসে এশার নামাযের পর তারাবীহ্ নামায পড়া পুরুষ মহিলা সকলের জন্যই সুন্নতে মুয়াক্কাদা। (তবে পুরুষ মসজিদে জামাতের সাথে আর মহিলাগণ ঘরে পড়বে।) কেননা খোলাফায়ে রাশেদীন (বিশেষ করে উমর রা: এর খেলাফতের শেষ জামানা থেকে) মুয়াযাবাত তথা নিয়মিত তারাবীহ্ নামায পড়তেন। আর রাসূল সাল্লাল্লাহু আলাইহি ওয়াসাল্লাম ইরশাদ করেছেন যে, তোমরা আমার সুন্নত এবং সঠিক পথপ্রাপ্ত খোলাফায়ে রাশেদার সুন্নতকে দৃঢ়তার সাথে আকড়ে ধর। (আবু দাউদ:৪৬০৭, তিরমিজী,২৬৭৬,) প্রমাণ: ফাতওয়ায়ে ফাতওয়া শামী: ২য় খন্ড,৪৯৩ পৃষ্ঠা, দেওবন্দ প্রকাশনী)" view_type="t" />
				<part text="হাম্বলী মাযহাবের গ্রহণযোগ্য গ্রন্থ আলমুগনীতে (ইবনে কুদামা রচিত) উল্লেখ রয়েছে যে, তারাবীহ্-র নামায সুন্নতে মুয়াক্কাদা, আর সর্বপ্রথম রাসূল সাল্লাল্লাহু আলাইহি ওয়াসাল্লাম তারাবীহ্ নামায পড়েছেন। তবে উমর (রা:) এর দিকে যে তারাবীহ্-র নামাযকে সম্পর্কিত করা হয় তার মর্ম হলো এই যে, হযরত উমর রা: সাহাবায়ে কেরামের সর্ব সম্মত রায় অনুযায়ী জামাতের সাথে নিয়মতান্ত্রিক তারাবীহ্ নামায পড়ার বিধানের প্রচলন করেছেন। নতুবা মূল তারাবীহ্-র সূচনা রাসূল সাল্লাল্লাহু আলাইহি ওয়াসাল্লাম থেকেই হয়েছে। (আল মুগনী ১ম খন্ড, ৮৩৩ ও ৮৩৪ পৃষ্ঠা)" view_type="t" />
				<part text="হানাফী মাযহাবের কিতাব গুনয়াতুল মুস্তামলিতে রয়েছে যে, তারাবীহ্ নামায সুন্নত হওয়াকে যে অস্বীকার করবে অথবা অবৈধ মনে করবে সে বিদআত এর আবিস্কারক, পথ ভ্রষ্ট এবং তার সাক্ষী প্রত্যাক্ষাত হবে। আর তাহতাবী কিতাবে রয়েছে যে তারাবীহ্ নামায সুন্নত, এই নামায বর্জন ও ছেড়ে দেওয়া জায়েয নাই।(কামুসুল ফিকহ: ২য় খন্ড, ৪৪৮ পৃষ্ঠা)" view_type="t" />
				<part text="আরেকটি বিষয় হলো জামাতের সাথে তারাবীর নামায পড়া। এব্যপারে ফুকাহায়ে কেরাম বলেন: জামাতের সাথে তারাবীহ্-র নামায পড়া সুন্নতে কেফায়া। কোন মহল্লায় যদি কেউ-ই জামাতের সাথে না পড়ে তাহলে সকলেই গুনাগার হবে। আর যদি কিছু লোক মসজিদে জামাতের সাথে আদায় করে আর কেউ কেউ ঘরে একা একা আদায় করে তাহলে এতে কোন অসুবিধা নেই। তবে একথা অবশ্যই স্বরণ রাখতে হবে যে, যারা একা একা পড়ল তারা জামাতে পড়ার সাওয়াব থেকে বঞ্চিত হল। (কামুসল ফিকহ: ২য় খন্ড, ৪৫০ পৃষ্ঠা)" view_type="t" />
				<part text="উল্লেখ যে পবিত্র রমজান মাসে তারাবীর নামাযে একবার কুরআন শরীফ খতম করা সুন্নত। দুই বার খতম করা ফজিলত বা উত্তম। আর তিনবার খতম করা আফজাল বা অতিউত্তম। (রাদ্দুল মুহতার : ২য় খন্ড, ৪৯৭ পৃষ্ঠা, ফাতওয়া দারুল উলুম দেওবন্দ ৪র্থ খন্ড, ২৭৪ পৃষ্ঠা)" view_type="t" />
                <part text="" view_type="d" />
                <part text="তারাবীহ্ নামায-এর নিয়ম এবং রাকাত সংখ্যা" view_type="h" />
				<part text="এই নামাযের নিয়ম হলো প্রতি দুই রাকাআত অন্তর সালাম ফিরানো হবে। এভাবে প্রয়োজনীয় সংখ্যাক রাকাত আদায় করার পর বিতরের নামায আদায় করা। " view_type="t" />
				<part text="রাসূল (সাঃ) তার জীবদ্দশায় মাত্রতিনদিন অঘোষিত ভাবে জামাতের সঙ্গে তারাবীর নামাজ আদায় করেছিলেন। রাসূল (সাঃ) এর এই আমলের প্রতি সাহাবায়ে কেরাম এত ঝুঁকে পড়েন যে, মসজিদে ভীড় জমে যায়। সাহাবায়ে কেরামের এই প্রবল উৎসাহ দেখে রাসূল (সাঃ) আশঙ্কা করলেন যে, এটি উম্মতের ওপর ফরজ করে দেয়া হতে পারে। উম্মতের কষ্টের কথা বিবেচনা করে রাসূল (সাঃ) জামাতে তারাবীহ্ আদায় করা বন্ধ করে দিলেন। এর কারণ জানতে পেরে সাহাবায়ে কেরাম ও স্বতন্ত্রভাবেই তারাবীহ্ আদায় করে আসছিলেন। হযরত আবু বকর (রাঃ) এবং হযরত ওমর ফারুক (রাঃ) এর প্রারম্ভিক যুগ পর্যন্ত তারাবীহ্ একই নিয়মে আদায় করা হয়।" view_type="t" />
				<part text="হযরত ওমর (রাঃ) রমজানের এক রাতে মসজিদে গিয়ে দেখতে পেলেন লোকেরা কেউ একাকী বিচ্ছিন্নভাবে, আবার কেউ জামাতের সঙ্গে তারাবীহ্ আদায় করছেন। বিশৃঙ্খল ও অসুন্দর এই অবস্থা হযরত ওমর (রাঃ) কে কিছুটা ভাবিয়ে তোলে। তিনি মনে মনে ভাবলেন, এক ইমামের পেছনে সবাই ঐক্যবদ্ধ হয়ে জামাতে তারাবীহ্ আদায় করলে বিষয়টি দেখতে যেমন সুন্দর দেখা যাবে তেমনি এর গুরুত্বও লোকদের অন্তরে বৃদ্ধি পাবে। তাছাড়া এখন এ আমল ফরজ হওয়ার কোন সম্ভাবনা নেই। তিনি এ নিয়ে বিশিষ্ট সাহাবায়ে কেরামের সঙ্গে পরামর্শ করলেন। সকলের ইতিবাচক মতামতের ভিত্তিতে এ ব্যাপারে চূড়ান্ত সিদ্ধান্ত নিয়ে নিলেন। অন্যান্য সাহাবায়ে কেরামও এ বিষয়ে দ্বিমত না করে সিদ্ধান্তটিকে স্বাগত জানালেন। এর ভিত্তিতে মিস্টভাষী তেলাওয়াতকারি হযরত উবাই ইবনে কাবকে ইমাম বানিয়ে জামাতে তারাবীহ্ আদায়ের সূচনা হয়। তখন থেকে ঐক্যমত্যের ভিত্তিতে বিশ রাকাত তারাবীর প্রচলনও শুরু হয়।" view_type="t" />
				<part text="উল্লেখ্য যে, শরীয়াতের কোন বিষয়ে সাহাবায়ে কেরামের ঐক্যমত্য পাওয়া গেলে তাতে কারো কোনো সন্দেহ পোষণ করার অবকাশ থাকে না। এজন্য জামাতে তারাবীহ্ ও বিশ রাকাতের ব্যাপারে কারো কোনো সন্দেহ পোষণ করা উচিত নয়।" view_type="t" />
			</details>
        </subtopic>
    </topic>
</ramadan>