<?xml version="1.0" encoding="utf-8"?>
<ramadan>
    <topic name="নিয়াত ও দোয়া">
        <subtopic name="চাঁদ দেখার দোয়া" show_all="false">
            <brief text="তোমরা চাঁদ না দেখে রোজা রাখবে না এবং চাঁদ না দেখে রোজা ছাড়বেনা (ঈদ করবে না)। (সহীহ্ বুখারী )" />
            <details id="01">
                <part text="রমজানের চাঁদ দেখার গুরুত্ব:" view_type="h" />
				<part text="রাসূল (সঃ)  ইরশাদ করেছেন " view_type="t" />
				<part text="لاتصوموا حتى تروه ولاتفطروا حتى تروه" view_type="a" />
				<part text="তোমরা চাঁদ না দেখে রোজা রাখবে না এবং চাঁদ না দেখে রোজা ছাড়বেনা (ঈদ করবে না)। (সহীহ্ বুখারী )" view_type="t" />
				<part text="রাসূল (সঃ) আরো ইরশাদ করেন: " view_type="t" />
				<part text="চাঁদ দেখার ভিত্তিতে তোমরা রোজা রাখ এবং চাঁদ দেখার ভিত্তিতে তোমরা রোজা ছাড়, ঈদ কর।(সহীহ্ মুসলিম )" view_type="t" />
				<part text="উক্ত হাদিস থেকে বুঝা গেল চাঁদ দেখা জরুরি সিয়াম ও ঈদ পালনের জন্য। কিন্ত সবারই কি চাঁদ দেখতেই হবে সিয়াম ও ঈদ পালনের জন্য ? তিনি নিজেও চাঁদ না দেখে সাক্ষ্যির ভিত্তিতে সিয়াম ও ঈদ পালন করতেন ও করার নির্দেশ দিতেন। এ ক্ষেত্রে রাসূল যা করেছেন তা নিস্নরূপ:" view_type="t" />
				<part text="রাসূল (সঃ) আরো বলেন:" view_type="t" />
				<part text="صوموا لرؤيته وأفطروا لرؤيته، وانسكوا لها؛ فإن غم عليكم فأكملوا ثلاثين، فإن شهد شاهدان فصوموا وأفطروا" view_type="a" />
				<part text="তোমরা চাঁদ দেখে রোজা রাখ, চাঁদ দেখেই ভঙ্গ কর। চাঁদ দেখাকে অভ্যাসে পরিণত কর। যদি চাঁদ না দেখা যায়, তবে ত্রিশ দিন পূরণ কর। যদি দু’ ব্যক্তি সাক্ষ্য প্রদান করে, তবে তোমরা রোজা রাখ, এবং রোজা ভঙ্গ কর। [ নাসা’ঈ : ২১১৬, হাদিসটি সহি]" view_type="t" />
				<part text="এই হাদিটিতে তিনটি শর্ত্য বিদ্যমান – চাঁদ দেখতে হবে, না দেখতে পেলে ৩০টি সিয়াম পূর্ণ করতে হবে অথবা যদি দু’ ব্যক্তি সাক্ষ্য প্রদান করে যে তারা চাঁদ দেখেছে তবে সিয়াম শুরু করতে হবে। এর যে কোন একটি হলেই কিন্তু সিয়াম শুরু করা যাচ্ছে ।" view_type="t" />
				<part text="নতুন চাঁদ দেখার দোয়া:" view_type="t" />
				<part text="হযরত তালহা বিন ওবাইদুল্লাহ্ হতে বর্ণিত, হযরত নবী করীম-সাল্লাল্লাহু আলাইহি ওয়াসাল্লাম যখন নতুন চাঁদ দেখতেন, বলতেন:" view_type="t" />
				<part text="اللَّهُمَّ أَهِلَّهُ عَلَيْنَا بِالأَمْنِ وَالإِيمَانِ ، والسَّلامَةِ والإِسْلامِ ، وَالتَّوْفِيقِ لِمَا تُحِبُّ وَتَرْضَى ، رَبُّنَا وَرَبُّكَ اللهُ " view_type="a" />
				<part text="উচ্চারণঃ “আল্লাহুম্মা আহিল্লাহু আলাইনা বিল্ আমনি ওয়াল ঈমান, ওয়াস্ সালামতি ওয়াল ইসলাম, ওয়াত্তাওফীক্বি লিমা তাহিব্বু ওয়া তারদ্ব, রাব্বুনা ওয়া রাব্বুকাল্লাহ্।”" view_type="t" />
				<part text="অর্থঃ “হে আল্লাহ্! তুমি এই চাঁদকে উদিত কর আমাদের প্রতি নিরাপত্তা, ঈমান, শান্তি ও ইসলাম সহকারে। (হে চাঁদ!) আমার প্রভু ও তোমার প্রভু (এক) আল্লাহ্।” (তিরমিযী: ৩৪৫১; সহিহ্ ইবনে হিব্বান: ৮৮৮)।" view_type="t" />
            </details>
        </subtopic> 	
        <subtopic name="রোজার নিয়াত" show_all="false">
            <brief text="নিয়াত হল মনের ইচ্ছা, সংকল্প বা প্রতিজ্ঞা করা। এটা অন্তরের কাজ, মুখে উচ্চারণ করার বিষয় নয়। জিহ্বার সাথে এর কোন সম্পর্ক নেই। আল্লাহর সন্তুষ্টি অর্জনের জন্য কোন কাজের প্রারম্ভে মনের মধ্যে যে ইচ্ছা পোষণ করা হয় এটাকেই নিয়াত বলা হয়। " />
            <details id="02">
                <part text="রোজার নিয়াত: সময় ও পদ্ধতি" view_type="h" />
				<part text="নিয়াত হল মনের ইচ্ছা, সংকল্প বা প্রতিজ্ঞা করা। এটা অন্তরের কাজ, মুখে উচ্চারণ করার বিষয় নয়। জিহ্বার সাথে এর কোন সম্পর্ক নেই। আল্লাহর সন্তুষ্টি অর্জনের জন্য কোন কাজের প্রারম্ভে মনের মধ্যে যে ইচ্ছা পোষণ করা হয় এটাকেই নিয়াত বলা হয়। নিয়াত হবে কেবল আল্লাহর সন্তুষ্টির জন্য।" view_type="t" />
				<part text="ফজরের ওয়াক্ত হওয়ার আগেই, অর্থাৎ রাতের মধ্যেই নিয়াত করে ফেলতে হবে।" view_type="t" />
				<part text="রাসূলুল্লাহ সাল্লাল্লাহু আলাইহি ওয়াসাল্লাম বলেছেন :" view_type="t" />
				<part text="مَنْ لَمْ يُجْمِعْ الصِّيَامَ قَبْلَ الْفَجْرِ فَلاَ صِيَامَ لَهُ" view_type="a" />
				<part text="যে ব্যক্তি ফজরের ওয়াক্ত শুরু হওয়ার আগেই সিয়াম পালনের নিয়াত করল না তার সিয়াম শুদ্ধ হল না। (আবূ দাঊদ ২৪৫৪)" view_type="t" />
				<part text="مَنْ لَمْ يَبِيْتِ الصِّيَامَ مِنَ اللَّيْلِ فَلاَ صِيَامَ لَهُ" view_type="a" />
				<part text="যে ব্যক্তি রাতের মধ্যেই সিয়ামের নিয়াত করল না তার সিয়াম শুদ্ধ হল না। (এ নির্দেশ শুধুমাত্র ফরয রোজার ক্ষেত্রে) (নাসাঈ ৪র্থ ১৯৬)" view_type="t" />
				<part text="কেউ কেউ নিয়াত করার বদলে নিয়াত পড়েন এবং আরবীতে “নাওয়াইতু আন...” বলে আরবীতে নিয়াত শুরু করেন এবং বেশী সওয়াব প্রাপ্তির আশা পোষণ করেন। অথচ নিয়াত কখনই পড়তে বলা হয় নি। করতে বলা হয়েছে। রাসূল সাল্লাল্লাহু আলাইহি ওয়াসাল্লাম সাহাবায়ে কিরাম এবং চার মাযহাবের ইমামগণ কেউই মুখে মুখে নিয়াত পড়েননি। কাজেই যারা নিয়াত পড়েন, মুখে মুখে বলেন এটা শুদ্ধ নয়। আর সওয়াব বেশী হওয়ারতো প্রশ্নই আসে না। কাজেই মুখে মুখে আরবীতে নিয়াত পড়লে এজন্য অতিরিক্ত কোন সওয়াব হবে না। বিজ্ঞ উলামায়ে কিরাম বরং এটাকে বিদ্‌’আত বলেছেন। বিশুদ্ধ পদ্ধতি হল মনে মনে কল্পনা করে নিয়াত করা।" view_type="t" />
			</details>
        </subtopic>
		<subtopic name="ইফতারের সময় দোয়া" show_all="false">
            <brief text="ইফতারের সময় যখন আযান হয় তখন আযানের পরের সময়টা দু’আ কবুলের সময়। হাদীসে আছে আযান ও ইকামতের মধ্যবর্তী সময়ের দু’আ কবূল হয়। " />
            <details id="03">
                <part text="ইফতারের সময় পঠিত দোয়া" view_type="h" />
				<part text="ইফতারের সময় যখন আযান হয় তখন আযানের পরের সময়টা দু’আ কবুলের সময়। হাদীসে আছে আযান ও ইকামতের মধ্যবর্তী সময়ের দু’আ কবুল হয়। ইফতারের সময় হচ্ছে দু’আ কবুল হওয়ার একটি গুরুত্বপূর্ণ মূহুর্ত। কেননা হাদীছে এরশাদ হয়েছে নবী (ছাল্লাল্লাহু আলাইহি ওয়া সাল্লাম) বলেন, “সিয়াম পালনকারীর ইফতারের সময়কার দু’আ প্রত্যাখ্যান করা হয় না।" view_type="t" />
				<part text="রাসূলুল্লাহ সাল্লাল্লাহু আলাইহি ওয়াসাল্লাম বলেছেন," view_type="t" />
				<part text="إِنَّ للهِ تَعَالَى عِنْدَ كُلِّ فِطْرٍ عُتَقَاءُ مِنَ النَّارِ وَذَلِكَ كُلّ لَيْلَةٍ لِكُلِّ عَبْدٍ مِنْهُمْ دَعْوَةً مُسْتَجَابَةً" view_type="a" />
				<part text="ইফতারের সময় আল্লাহ রব্বুল ‘আলামীন বহু লোককে জাহান্নাম থেকে মুক্তি দিয়ে থাকেন। আর এ মুক্তি দানের পালা রমাযানের প্রতি রাতেই চলতে থাকে। সে সময় সিয়াম পালনকারী প্রত্যেক বান্দার দু’আ কবুল হয়।” (আহমাদ)" view_type="t" />
				<part text="দু’আ কবুল হওয়ার অন্যতম সময় হচ্ছে ইফতারের সময়। কেননা সময়টি হচ্ছে ইবাদতের শেষ মূহুর্ত। তাছাড়া মানুষ সাধারণতঃ ইফতারের সময় অধিক দুর্বল হয়ে পড়ে। আর মানুষ যত দুর্বল হয় তার অন্তর তত নরম ও বিনয়ী হয়। তখন দু’আ করলে মনোযোগ আসে বেশী এবং আল্লাহ্‌র দিকে অন্তর ধাবিত হয়।" view_type="t" />
				<part text="ইফতারের সময় দু’আ হচ্ছে:" view_type="t" />
				<part text="اَللّهُمَّ لَكَ صُمْتُ وَ عَلَى رِزْقِكَ أَفْطَرْتُ وَ عَلَيْكَ تَوَكَّلْتُ " view_type="a" />
				<part text="“হে আল্লাহ্ আপনার জন্য রোজা রেখেছি এবং আপনার রিযিক দ্বারা ইফতার করছি এবং আপনারই উপর ভরসা করি।” [সুনান আবু দাউদ :২৩৫৮]" view_type="t" />
				<part text="নবী সাল্লাল্লাহু আলাইহি ওয়াসাল্লাম ইফতারের সময় নিম্নের এ দুআটি পাঠ করতেন :" view_type="t" />
				<part text="ذَهَبَ الظَّمَاءُ وَابْتَلَّتِ الْعُرُوْقُ وَثَبَتَ الأَجْرُ إِنْ شَاءَ اللهُ" view_type="a" />
				<part text="অর্থ : “পিপাসা নিবারিত হল, শিরা উপশিরা সিক্ত হল এবং আল্লাহর ইচ্ছায় পুরস্কারও নির্ধারিত হল।” (সুনান আবূ-দাউদ: ২৩৫৯, দারাকুতনী, বাইহাকী, আলবানী হাদীসটিকে হাসান বলেছেন)। হাদীছ দু’টিতে যদিও দুর্বলতা রয়েছে কিন্তু কোন কোন বিদ্বান উহাকে হাসান বলেছেন। মোটকথা এগুলো দু’আ বা অন্য কোন দু’আ অথবা ইস্তিগফার পাঠ করা (তথা আল্লাহ্’রদরবারে ক্ষমা প্রার্থনা করা)।" view_type="t" />
			</details>
        </subtopic>
    </topic>
</ramadan>