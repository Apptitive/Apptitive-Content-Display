<?xml version="1.0" encoding="utf-8"?>
<ramadan>
    <topic name="সাওম">
        <subtopic name="সাওম-এর গুরুত্ব ও ফযিলত" show_all="false">
            <brief text="সাওমের অগণিত ফযীলত ও উপকারিতা আছে। হাদীসে এ সম্বন্ধে বিস্তারিত বিবরণ রয়েছে। হযরত আবু হুরায়রা (রা) থেকে বর্ণিত বুখারী শরীফে এক হাদীসে আছেঃ রাসুলুল্লাহ (সা) বলেন, রোজা ঢাল স্বরূপ।" />
            <details id="01">
                <part text="সাওম‍ (রোজা)- এর গুরুত্ব" view_type="h" />
				<part text="মুসলমানদের জন্য রমজানের রোজা রাখা ফরযঃ রমজান মাসে রোজা রাখা ফরজ হওয়ার সম্পর্কে আল্লাহ তায়ালা বলেন: “হে ঈমানদারগণ! তোমাদের উপর রোজা ফরয করা হয়েছে, যেরূপ ফরজ করা হয়েছিল তোমাদের পূর্ববর্তী লোকদের উপর, যেন তোমরা পরহেযগারী অর্জন করতে পার।” (সূরা বাকারা: ১৮৩)" view_type="b" />
                <part text="রমজান মাসে রোজা রাখা ইসলামের অন্যতম একটি স্তম্ভঃ ক) আব্দুল্লাহ বিন উমার (রা:) হতে বর্ণিত। তিনি বলেন: রাসূল সাল্লাল্লাহু আলাইহি ওয়া সাল্লাম বলেছেন: ইসলাম পাঁচটি স্তম্ভের উপর প্রতিষ্ঠিত। লা ‘ইলাহা ইল্লাল্লাহ মুহাম্মাদুর রাসূলুল্লাহ তথা এ কথার স্বাক্ষ্য দেয়া যে, আল্লাহ ছাড়া সত্য কোন উপাস্য নেই এবং নামায প্রতিষ্ঠা করা, যাকাত প্রদান করা, হজ্জ আদায় করা এবং রমজান মাসে রোজা রাখা।[বুখারী ও মুসলিম।] " view_type="b" />
                <part text="রমজান মাসে জান্নাতের দরজাগুলো খুলে দেয়া হয় এবং জাহান্নামের দরজাগুলো বন্ধ করে দেয়া হয়ঃ আবু হুরায়রা (রাহ:)হতে বর্ণিত। তিনি বলেন: রাসূল সাল্লাল্লাহু আলাইহি ওয়া সাল্লাম বলেছেন: যখন রমজান আগমণ করে তখন জান্নাতের দরজা সমূহ খুলে দেয়া হয়।” অন্য বর্ণনায় রয়েছে: যখন রমজান আগমণ করে তখন আসমানের দরজাগুলো খুলে দেয়া হয়, জাহান্নামের দরজাগুলো বন্ধ করে দেয়া হয় এবং শয়তানদেরকে শিকল দিয়ে বেঁধে দেয়া হয়।”[সহীহ বুখারী কিতাবুস সাওম। সহীহ মুসলিম কিতাবুস সিয়াম।]" view_type="b" />
				<part text="নবী সাল্লাল্লাহু আলাইহি ওয়া সাল্লাম রমজান ছাড়া অন্য কখনো পুরো মাস রোজা রাখতেন নাঃ আয়েশা (রাহ:) হতে বর্ণিত। তিনি বলেন: রাসূল সাল্লাল্লাহু আলাইহি ওয়া সাল্লাম নফল রোজা রাখা শুরু করলে আমরা বলতাম, তিনি হয়ত আর রোজা বাদ দিবে না। আবার রোজা বন্ধ করলে আমরা ধারণা করতাম হয়ত তিনি আর রোজাই রাখবেন না। আমি রাসূল সাল্লাল্লাহু আলাইহি ওয়া সাল্লাম কে রমজান ছাড়া অন্য কখনো সারা মাস ধরে রোজা পালন করতে দেখিনি এবং শাবান মাসে তার চেয়ে বেশি আর কাউকে রোজারাখতেদেখিনি।”[বুখারীও মুসলিম।] " view_type="b" />
				<part text="এক রমজান অন্য রমজানের মধ্যবর্তী সময়ের মধ্যে সংঘটিত পাপরাশীর জন্য কাফ্ফারা স্বরূপঃ আবু হুরায়রা (রা:) হতে বর্ণিত, রাসূল সাল্লাল্লাহু আলাইহি ওয়া সাল্লাম বলতেন: “পাঁচ ওয়াক্ত নামায, এক জুমুআ থেকে আরেক জুমুআ এবং এক রমজান থেকে আরেক রমজানের মধ্যবর্তী গুনাহসমূহ মোচন হয়ে যাবে যদি কবীরাগুনাহ থেকে বেঁচে থাকা হয়।”[সহীহ মুসলিম। পবিত্রতা অধ্যায়।] " view_type="b" />
				<part text="মাহে রমজানে অসংখ্য কল্যাণের হাতছানিঃ “রমজান মাসের প্রথম রাতেই শায়তান এবং উশৃংখল জিনদেরকে শিকলবন্দী করে ফেলা হয়, জাহান্নামের সবগুলো দরজা বন্ধ করে দেয়া হয়-যার একটিও খোলা রাখা হয় না এবং জান্নাতের সবগুলো দরজা খুলে দেয়া হয়- যার একটিও বন্ধ রাখা হয় না। আর এক আহবানকারী আহবান করতে থাকে, হে কল্যাণ প্রাত্যাশী, অগ্রসর হও। হে অন্যায়কামী, বিরত হও। আর আল্লাহ তাআলা অনেক জাহান্নামীকে মুক্তি দিয়ে থাকেন। আর তা রমজানের প্রতি রাতেই।”[তিরমিযী, রোজা অধ্যায়। মুসতাদরাক হাকেম। আল্লামা আলবানী (রা.) হাদীসটিকে সহীহ বলেছেন। দেখুন: সহীহ তারগীব ওয়াত্ তারহীব। হাদীস নং ৯৯৮। " view_type="b" />
				<part text="একই বছরে রমজান এবং যিল হজ্জ মাস একসাথে অপূর্ণ হবে নাঃ আবু বাকরা (রা:) হতে বর্ণিত। রাসূল সাল্লাল্লাহু আলাইহি ওয়া সাল্লাম বলেন: “দুটি মাস (একই বছরে) অপূর্ণ হবে না। সেগুলো হল: ঈদের দু মাস তথা রমজান এবং যুল হিজ্জা।”[সহীহ বুখারী, অধ্যায়: রোজা। সহীহ মুসলিম অধ্যায়: রোজা।] অর্থাৎ এ দুটি মাস একই বছরে এক সাথে অসম্পূর্ণ হবেনা। একটি ২৯ দিনে হলে অন্যটি অবশ্যই ৩০ দিনে হবে। আরেকটি মত হল, হাদীসটির অর্থ এ দুটি মাসে আমলের সাওয়াব কম হবে না।[সহীহ বুখারীর ব্যাখ্যা গ্রন্থ ফাত্হুল বারী। অধ্যায়: দু মাস এক সাথে কম হবে না। ১৭৭৯ নং হাদীসের ব্যাখ্যা।]" view_type="b" />
                <part text="" view_type="d" />
                <part text="রোজার ফযিলত" view_type="h" />
				<part text="সাওমের অগণিত ফযীলত ও উপকারিতা আছে। হাদীসে এ সম্বন্ধে বিস্তারিত বিবরণ রয়েছে। হযরত আবু হুরায়রা (রা) থেকে বর্ণিত বুখারী শরীফে এক হাদীসে আছেঃ রাসুলুল্লাহ (সা) বলেন, রোজা ঢাল স্বরূপ। সুতরাং রোজা অবস্থায় যেন অশ্লীলতা থেকে বিরত থাকে এবং মূর্খের মত কাজ না করে। কেউ যদি তাঁর সাথে ঝগড়া-ফ্যাসাদ করতে চায় অথবা গালি দেয়, তবে সে যেন দুইবার বলে আমি রোজাদার। ঐ সত্তার শপথ যার নিয়ন্ত্রনে আমার প্রাণ, অবশ্যই রোজাদারের মুখের দুর্গন্ধ আল্লাহর নিকট মিশকের ঘ্রাণের চেয়েও অধিক উৎকৃষ্ট। সে আমারই জন্য পানাহার এবং কামাচার পরিত্যাগ করে। রোজা আমারই জন্য, তাই এর পুরস্কার আমি নিজেই দান করব। আর প্রত্যেক নেক কাজের বিনিময় দশগুণ। এছাড়া রোজার উল্যেখযোগ্য অন্যান্য উপকারিতাগুলো হলোঃ" view_type="t" />
				<part text="রোজার দ্বারা অন্তরে আল্লাহ-ভীতি তথা তাকওয়ার গুণ সৃষ্টি হয়।" view_type="b" />
				<part text="হাদীসে এসেছে, রাসূলুল্লাহ সাল্লাল্লাহু আলাইহি ওয়াসাল্লাম বলেন, ‘‘ঈমানের সাথে ছাওয়াবের আশায় যে ব্যক্তি রোজা পালন করে তার পূর্ববর্তী সকল গুনাহ মাফ  হয়ে যায়।’’ (বুখারী ও মুসলিম)" view_type="b" />
				<part text="রোজা কিয়ামতের দিন রোজাদারের জন্য সুপারিশ করবে। হাদীসে এসেছে, ‘রোজা এবং কুরআন কিয়ামত দিবসে বান্দার জন্য সুপারিশ করবে। রোজা বলবে, হে রব! আমি একে পানাহার ও কুপ্রবৃত্তি থেকে বিরত রেখেছি। সুতরাং তুমি তার ব্যাপারে আমার সুপারিশ গ্রহণ করো।’ (আহমাদ)" view_type="b" />
				<part text="‘‘রোজা জাহান্নামের আগুন থেকে বাঁচার জন্য ঢাল স্বরূপ।” (আহমাদ)" view_type="b" />
				<part text="রোজার দ্বারা প্রবৃত্তির উপর মনুষ্যত্বের পরিপূর্ণ নিয়ন্ত্রন প্রতিষ্ঠিত হয়। কেননা ক্ষুধা ও পিপাসার কারনে মানুষের জৈবিক ও পাশবিক চাহিদা হ্রাস পায়। এতে বিবেক জাগ্রত হয় এবং অন্তর আল্লাহ রাব্বুল আলামীনের প্রতি কৃতজ্ঞতায় বিগলিত হয়।" view_type="b" />
				<part text="রোজার দ্বারা মানুষের স্বভাবে নম্রতা ও বিনয় সৃষ্টি হয়।" view_type="b" />
				<part text="রোজার বরকতে মানুষের মধ্যে ভ্রাতৃত্ব ও সহমর্মিতা এবং পরস্পরের প্রতি ভালবাসার সৃষ্টি হয়।" view_type="b" />
				<part text="রোজার দ্বারা মানুষের শারীরিক সুস্থতা অর্জিত হয়।" view_type="b" />
            </details>
        </subtopic>
        <subtopic name="সাওম-এর মাসায়েলসমূহ" show_all="false">
            <brief text="প্রশ্ন: রোজা মাকরূহ্ হওয়ার কারণ সমূহ কী কী? উত্তর: * অযথা কোনো বস্তু মুখের মধ্যে রেখে চিবানো; * লবণ বা অন্য কোনো বস্তুর স্বাদ নিয়ে থুতু করে তা আবার ফেলে দেওয়া; * মাজন, কয়লা বা পেস্ট দিয়ে দাঁত পরিষ্কার করা;" />
            <details id="02">
                <part text="প্রশ্নোত্তরে সাওম / রোজার গুরুত্বপূর্ণ মাসায়েল" view_type="h" />
                <part text="প্রশ্ন: রোজা মাকরূহ্ হওয়ার কারণ সমূহ কী কী?" view_type="t" />
				<part text="উত্তর: * অযথা কোনো বস্তু মুখের মধ্যে রেখে চিবানো; * লবণ বা অন্য কোনো বস্তুর স্বাদ নিয়ে থুতু করে তা আবার ফেলে দেওয়া; * মাজন, কয়লা বা পেস্ট দিয়ে দাঁত পরিষ্কার করা; * ফরজ গোসলের প্রয়োজন থাকা সত্ত্বেও সারা দিন গোসল না করে কাটানো; * শিঙা লাগানো, * রক্তদান করা; * গিবতে লিপ্ত হওয়া; * মারামারি করা, ঝগড়া করা, গালি দেওয়া।" view_type="t" />
				<part text="প্রশ্ন: কেউ যদি ভুলক্রমে কিছু খেয়ে ফেলে তবে কি তার সিয়াম ভঙ্গ হয়ে যাবে?" view_type="t" />
				<part text="উত্তর: না, ভাঙ্গবে না।(বুখারী-১৯৩৩ ও মুসলিম-১১৫৫)" view_type="t" />
				<part text="প্রশ্ন : অযু গোসলের সময় অসাবধানতা বশতঃ হঠাৎ করে কিছু পানি গলায় ঢুকে গেলে বা জোরপূর্বক খাওয়ানো হলে সিয়াম কি ভঙ্গ হয়ে যাবে?" view_type="t" />
				<part text="উত্তর : না, ভঙ্গ হবে না।" view_type="t" />
				<part text="প্রশ্ন : কোন রোজাদার ব্যক্তি তার সিয়াম ভঙ্গ করার নিয়ত করল কিন্তু সে তখনো কোন খানাপিনা খায়নি- তার সিয়াম কি ঠিক আছে,নাকি ভেঙ্গে গেছে?" view_type="t" />
				<part text="উত্তর : তার সিয়াম ভঙ্গ হয়ে গেছে।(মুসলিম উম্মার মধ্যে ঐক্য)" view_type="t" />
				<part text="প্রশ্ন : সিয়াম অবস্থায় কেউ যদি ইচ্ছাকৃত বমি করে তাহলে তাকে কী করতে হবে?" view_type="t" />
				<part text="উত্তর : এ সিয়াম আবার কাযা করতে হবে। (আবূ দাঊদ ২৩৮০)" view_type="t" />
				<part text="প্রশ্ন: রমজান মাসে রাতের বেলায় কি স্ত্রীসহবাস করা যাবে?" view_type="t" />
				<part text="উত্তর : হ্যাঁ, তা জায়েয আছে।" view_type="t" />
				<part text="প্রশ্ন : রমজান মাসে দিনের বেলায় স্বেচ্ছায় স্বজ্ঞানে স্বামী-স্ত্রীর মিলন হলে এর হুকুম কি?" view_type="t" />
				<part text="উত্তর : এতে রোজা ভঙ্গ হয়ে যাবে। এর ফলে কাযাও করতে হবে এবং কাফফারাও দিতে হবে। রোজার কাফ্ফারা হলোঃ" view_type="t" />
				<part text="(ক) একদিনের রোজার জন্য একাধারে দু’মাস রোজা রাখতে হবে। মাঝখানে একদিন বাদ গেলে এর পরের দিন থেকে আবার একাধারে পূর্ণ দু’ মাস রোজা রাখতে হবে। অথবা" view_type="t" />
				<part text="(খ) ষাটজন মিসকিনকে এক বেলা আহার করাতে হবে।" view_type="t" />
				<part text="প্রশ্ন : উপরোক্ত ঘটনার প্রেক্ষিতে কে কাযা করবে? স্বামী নাকি স্ত্রী?" view_type="t" />
				<part text="উত্তর : উভয়েই কাযা করবে এবং কাফফারা দিবে। তবে স্ত্রীকে যদি জোরপূর্বক সঙ্গম করে থাকে তাহলে কাযা ও কাফফারা দিবে শুধু স্বামী,স্ত্রী নয়।" view_type="t" />
				<part text="প্রশ্ন: কোন প্রকার ইনজেকশানে সিয়াম ভঙ্গ হয়ে যাবে?" view_type="t" />
				<part text="উত্তর : রক্তশূন্যতা পূরণ জনিত ইনজেকশান; শক্তি বর্ধক ইনজেকশান; স্যালাইন ও পানাহারের স্থলাভিষিক্ত ইনজেকশান- এর কোন একটা পুশ করলে সিয়াম ভঙ্গ হয়ে যাবে। তবে শুধুমাত্র ঔষধজনিত হলে সিয়াম ভঙ্গ হবে না।" view_type="t" />
				<part text="প্রশ্ন : দিবসের কোন অংশে রক্তস্রাব শুরু হলে সিয়াম ভঙ্গ হয়ে যাবে?" view_type="t" />
				<part text="উত্তর : দিবসের শুরু বা শেষ যে কোন অংশে স্রাব শুরু হলে সিয়াম ভঙ্গ হয়ে যাবে।" view_type="t" />
				<part text="প্রশ্ন: মাসিক স্রাব শুরু হওয়া অনুভব করছে কিন্তু হয় নি। এ অবস্থায় কি সিয়াম ভঙ্গ হয়ে যাবে?" view_type="t" />
				<part text="উত্তর : শুরু না হওয়া পর্যন্ত ভঙ্গ হবে না।" view_type="t" />
				<part text="প্রশ্ন: ঋতুবর্তী মহিলারা কি কাযা করবে?" view_type="t" />
				<part text="উত্তর : শুধুমাত্র সিয়াম কাযা করবে। সালাত কাযা করতে হবে না।(বুখারী ও মুসলিম-৩৩৫)" view_type="t" />
				<part text="প্রশ্ন : ফাজরের ওয়াক্ত হয়নি মনে করে ফজর শুরু হওয়ার পর পানাহার করল,এমনিভাবে সূর্যাস্ত হয়ে গেছে মনে করে অস্ত যাওয়ার আগেই ইফতার করে ফেলল- এ সিয়াম কি শুদ্ধ হবে?" view_type="t" />
				<part text="উত্তর : হ্যাঁ, শুদ্ধ হবে এ জন্য যে, এটি তার অজানা ও অজ্ঞতাবশতঃ হয়ে গেছে। (সুরা আহযাব : আয়াত- ৫)" view_type="t" />
				<part text="প্রশ্ন : সিয়াম অবস্থায় ভুলে পানাহার শুর করে দিল। এমন সময় হঠাৎ স্মরণ হল। এ ব্যক্তি কি করবে?" view_type="t" />
				<part text="উত্তর : মনে হওয়ামাত্র মুখের বাকী খানা বা পানীয় ফেলে দেবে আর যতটুকু ভুলে খাওয়া হয়ে গেছে, সেজন্য সিয়াম ভঙ্গ হবে না। তবে এ দৃশ্য যে দেখবে তার উপর ফরয হল সিয়াম পালনকারীকে স্মরণ করিয়ে দেয়া।" view_type="t" />
				<part text="প্রশ্ন : কেউ যদি কোন সিয়ামকারীকে জবরদস্তি করে কোনকিছু খাওয়ায় তাহলে কি হবে?" view_type="t" />
				<part text="উত্তর : এতে সিয়াম ভঙ্গ হবে না। অনুরূপভাবে জোর করে কোন মুমিনকে কাফির বানাতে চাইলে সে কাফির হবে না।অনুরূপভাবে স্ত্রীর সম্মতি ব্যতিরেকে স্ত্রীকে জোর করে সঙ্গম করলে স্ত্রীর সিয়াম ভাঙ্গবে না কিন্তু স্বামীর সিয়াম অবশ্যই ভেঙ্গে যাবে।" view_type="t" />
				<part text="প্রশ্ন : বিনা উযরে যে ইচ্ছা করে অতীতের সিয়াম ভঙ্গ করেছে তারকি করতে হবে?" view_type="t" />
				<part text="উত্তর : এটি একটি মহাপাপ। তাকে তাওবা করতে হবে এবং এসব রোজা কাযা করতে হবে।" view_type="t" />
				<part text="প্রশ্ন : দিনের বেলায় ঘুমন্ত অবস্থায় যদি স্বপ্নদোষ হয়ে যায় তাহলে কি হবে?" view_type="t" />
				<part text="উত্তর : এতে রোজা ভাঙ্গবে না। কারণ স্বপ্নদোষ নিজের ইচ্ছাকৃত কোন ঘটনা নয়।" view_type="t" />
				<part text="প্রশ্ন : সিয়াম অবস্থায় থুথু কাশি গিলে ফেলা কেমন?" view_type="t" />
				<part text="উত্তর : মুখে থাকা থুথু গিলে ফেললে অসুবিধা নেই। তবে কাশি গিলে ফেলা জায়েয নয়, কেননা কাশি থুথুর মত নয়।" view_type="t" />
				<part text="প্রশ্ন : নাক দিয়ে রক্ত পড়লে কিংবা দাঁত উঠলে অথবা আহত হয়ে রক্ত প্রবাহিত হলে কি সিয়ামের কোন ক্ষতি হবে?" view_type="t" />
				<part text="উত্তর : না, এতে সিয়াম ভাঙ্গবে না। কোন ক্ষতিও হবে না।" view_type="t" />
            </details>
        </subtopic>
        <subtopic name="সেহরি" show_all="false">
            <brief text="“তোমরা পানাহার কর রাতের কৃষ্ণরেখা থেকে ঊষার শুভ্ররেখা সুস্পষ্টরূপে তোমাদের কাছে প্রতিভাত না হওয়া পর্যন্ত। অতঃপর রাতের আগমন পর্যন্ত রোজা পূর্ণ কর”। (আল-কোরআন, সূরা বাকারা)" />
            <details id="03">
                <part text="সেহরির গুরুত্ব ও ফযিলত" view_type="h" />
                <part text="“তোমরা পানাহার কর রাতের কৃষ্ণরেখা থেকে ঊষার শুভ্ররেখা সুস্পষ্টরূপে তোমাদের কাছে প্রতিভাত না হওয়া পর্যন্ত। অতঃপর রাতের আগমন পর্যন্ত রোজা পূর্ণ কর”। (আল-কোরআন, সূরা বাকারা) " view_type="t" />
				<part text="সেহরি শব্দটি উর্দু। সুহুর আরবি শব্দ, এর শাব্দিক অর্থ রাত জাগরণ, নিদ্রা ভঙ্গ, ঘুম থেকে জেগে ওঠা ও রাত জাগা ইত্যাদি। রোজা রাখার উদ্দেশ্যে সুবেহ সাদিকের পূর্বে ভোররাতে  যে খাবার খাওয়া হয় তাকে উর্দুতে সাহরি আর আরবিতে সুহুর বলা হয়। প্রভাতের আলোর সাদা রেখা প্রকাশের সময় থেকে সূর্যাস্ত পর্যন্ত পরেরদিন রোজা রাখার উপবাসের উদ্দেশ্যে শেষ রাতের পানাহার করা জরুরি। শেষ রাতে না খেলে দীর্ঘ সময়ের উপবাস বা অনাহারের কারণে শরীর কাহিল-দুর্বল হতে পারে। মাহে রমজানের সিয়াম সাধনার মাধ্যমে মু’মিন ঈমানদারদের শারীরিকভাবে দুর্বল করা আল্লাহর ইচ্ছা উদ্দেশ্য নয়, আল্লাহতায়ালা মাহে রমজানের দিনের বেলা পানাহার নিষিদ্ধ করেছেন, সেজন্য রাতের শেষাংশে প্রয়োজনীয় খাবার গ্রহণ করা যুক্তিসঙ্গত, রাতে ক্ষুধা না থাকলেও কিছু খাওয়া উচিত। কেননা রাসূল (সাঃ) বলেন, ‘তোমরা সেহরি খাও যদি তা এক ঢোক পানিও হয়। অন্যত্র বলা হয়েছে, তোমরা সেহরি খাও, যদি তা এক লোকমাও হয়।’ আল্লাহতায়ালা বলেন, ‘তোমরা পানাহার কর রাতের কৃষ্ণরেখা থেকে ঊষার শুভ্ররেখা সুস্পষ্টরূপে তোমাদের কাছে প্রতিভাত না হওয়া পর্যন্ত। অতঃপর রাতের আগমন পর্যন্ত রোজা পূর্ণ কর।’ ওই আয়াতের আলোকে রোজা রাখার উদ্দেশ্যে শেষ রাতে সেহরি খাওয়ার বিধান রয়েছে। সেহরি খাওয়া সুন্নত। তবে রোজা রাখা বা কবুল হওয়ার জন্য সেহরি খাওয়া শর্ত নয়। যেহেতু রাসূল (সাঃ) নিজে সেহরি খেয়েছেন এবং অন্যদেরকে তার জন্য তাগিদও দিয়েছেন সেহেতু সেহরি খাওয়ার মাঝে অধিক সওয়াব ও কল্যাণ নিহিত আছে। আরো আছে প্রভূত রহমত ও বরকত। আমাদের মাঝে অনেক ভাই-বোন আছেন যারা রাতে সেহরি খেতে উঠা পছন্দ করেন না। একবারে রাতের খাবার খেয়েই ঘুমিয়ে পড়েন। তারা হয়ত জানেন না যে সেহেরী খাওয়ায় কি বরকত আছে। আসুন তাহলে জেনে নিই সেহেরীর মাহাত্ব এবং কিছু উল্লেখযোগ্য ফযিলতঃ" view_type="t" />
				<part text="রসূল (সা) এর হাদীস অনুযায়ী সাহরি খাওয়া রহমতস্বরূপ। সহীহ বুখারীর কিতাবুস সিয়াম এর ১৯২৩ নং হাদীসে রসূল (সা) বলেন, তোমরা সাহরি খাও। কারণ সেহরি মধ্যে রয়েছে বরকত। সাহরি হলো রাতের শেষ ভাগের সুবহে সাদিকের পূর্বে খাদ্য গ্রহণ।" view_type="b" />
				<part text="রসূল (সা) সাহরি খাওয়াকে মুসলিম ও আহলে কিতাবদের রোজা পালনের পার্থক্যের নির্দেশস্বরূপ বর্ণনা করেছেন। সহীহ মুসলিম এর কিতাবুস সিয়ামে ৩নং খন্ড এর ২৪১৩ নং হাদীসে এসেছে, আমর ইবনুল আস থেকে বর্ণিত, রসূল (সা) বলেছেন আমাদের রোজা ও আহলে কিতাবদের রোজার পার্থক্য হচ্ছে সাহরি খাওয়া।" view_type="b" />
				<part text="সিলসিলাহ আস-সহিহাহ্ এর ৩য় খন্ডের ১০৪৫ নং হাদীসে আরো উল্লেখ আছে রসূল (সা) বলেছেন, আল্লাহ্র রহমত তিনটি জিনিসের উপর পতিত হতে থাকে, এর মধ্যে একটি হলো সাহরি। একই গ্রন্থের অন্য একটি হাদীসে বলা হয়েছে- রসূল (সা) বলেছেন, রহমত বরকত কেবল দুটি বিষয়ের জন্য, প্রথমটি হলো- সাহরি, দ্বিতীয়টি হলো- ওজনে সঠিক পরিমাপ। (হাদীস ১৯২১)" view_type="b" />
				<part text="আরো অনেকগুলো হাদীসে রসূল (সা) সেহরি ফাজিলাত সম্পর্কে বলেছেন এবং সাহরি খাওয়ার জন্য উৎসাহিত করেছেন। সহীহ আল জামে –এর ১ম খন্ডের ৩৬৮৩ নং হাদীসে এসেছে একজন সাহাবী রসূল (সা) কে সেহরি ফাজিলাত সম্পর্কে জিজ্ঞেস করলে, রসূল (সা) বলেন, সাহরিতে অনেক রহমত আছে, সুতরাং তোমরা তা ত্যাগ করো না।" view_type="b" />
				<part text="মুসনাদে আহমাদ-এর ১৭তম খন্ডের ১১০৮৬ নং হাদীসে এসেছে, রসূল (সা) বলেন, সাহরি হলো রহমতস্বরূপ। সুতরাং তোমরা এটা ত্যাগ করো না, অন্তত এক গ্লাস পানি দিয়ে হলেও সাহরি কর। কেননা যে ব্যক্তি সাহরি খায় আল্লাহ্ তাকে নিজ হাতে রহমত দান করেন।" view_type="b" />
				<part text="একই বর্ণনা অনুযায়ী সুনান আবূ দাউদ এর ২য় খন্ডের ২৩৩৭ নং হাদীসে এসেছে, একজন লোক রসূল (সা) এর নিকট সেহরি সময় এলেন। তখন রসূল (সা) তাকে বললেন, সাহরি খাও, কেননা এটা হলো রহমতস্বরূপ।" view_type="b" />
				<part text="সেহরির সময়টা হলো বরকতময়, সেহরি ফাজিলাত সম্পর্কে আরো অনেক হাদীসে বর্ণনা এসেছে। সেখানে বলা হয়েছে, সাহরি হলো উম্মাতের জন্য রহমতস্বরূপ। এটা নিয়ামত।" view_type="b" />
				<part text="তাই নাবী করিম (সা) এটা ত্যাগ করেন নি। বরং সর্বদাই সাহরি খেয়েছেন। অতএব মুসলিমদের উচিৎ রোজা রাখলে অবশ্যই সাহরি খাওয়া এবং এই নিয়ামত থেকে বঞ্চিত না হওয়া।" view_type="t" />
			</details>
        </subtopic>
        <subtopic name="ইফতার" show_all="false">
            <brief text="কোন মানুষ যখন যেকোন গুরুত্বপূর্ণ কাজ সম্পাদন করে স্বভাবত সে তার পূর্ণ প্রতিদান ফলাফল পেতে চায়, অনুরূপভাবে আধ্যাত্মিক ক্ষেত্রেও ইবাদতের বেলায় এ ধারাটি বিদ্যমান।একজন মুসলমান আল্লাহর নৈকট্য অর্জনের লক্ষ্যে সারাদিন রোজা রাখে।" />
            <details id="04">
                <part text="ইফতার-এর গুরুত্ব ও ফযিলত" view_type="h" />
                <part text="কোন মানুষ যখন যেকোন গুরুত্বপূর্ণ কাজ সম্পাদন করে স্বভাবইত সে তার পূর্ণ প্রতিদান ফলাফল পেতে চায়, অনুরূপভাবে আধ্যাত্মিক ক্ষেত্রেও ইবাদতের বেলায় এ ধারাটি বিদ্যমান। একজন মুসলমান আল্লাহর নৈকট্য অর্জনের লক্ষ্যে সারাদিন রোজা রাখে। পানাহার, স্ত্রী সম্ভোগসহ ইন্দ্রিয় লিঞ্ঝা, ভোগ বিলাস, লোভ-লালসা সর্বপ্রকার পাপ কাজ থেকে বিরত থাকে। এ অবস্থায় দিনান্তে তার মধ্যে প্রতিদান লাভের একটি প্রেরণা জেগে ওঠে। এ অবস্থায় সিয়াম পালনকারীর জন্য আল্লাহ পুরস্কারস্বরূপ ইফতারের ব্যবস্থা রেখেছেন। মহানবী হজরত মুহাম্মদ (সাঃ) বলেন, ইফতারের মুহূর্তে আল্লাহতায়ালা তাঁর বান্দার ওপর সন্তুষ্ট হন এবং গুনাহসমূহ ক্ষমা করে দেন। এ জন্যই সিয়াম পালনকারী ইফতারের সময় অপার প্রশান্তি অনুভব করে থাকে এবং ইফতারের পর মনো-দৈহিক ও আধ্যাত্মিক তৃপ্তি এক অনাবিল সুখানুভূতিতে নিজেকে পরম সৌভাগ্যবান বলে মনে করে থাকেন। রাসূল (সাঃ) বলেন, রোজাদারের জন্য খুশি-আনন্দ সময় দুটোঃ" view_type="t" />
                <part text="১. রোজাদার ব্যক্তি সারাদিন রোজা রেখে সন্ধ্যাবেলা ইফতারের সময়" view_type="t" />
                <part text="২. রোজাদার ব্যক্তি বেহেস্তে আল্লাহর দিদার লাভ বা সাক্ষাতের সময়।" view_type="t" />
                <part text="ইফতার তাড়াতাড়ি করা সুন্নত। সূর্যাস্তের পরপরই ইফতার করতে হবে। রাসূল (সাঃ) বলেন, মানুষ যতদিন তাড়াতাড়ি করবে ততদিন তাদের কল্যাণ হতে থাকবে। রাসূল (সাঃ) বলেন আল্লাহতায়ালা বলেছেন, আমরা বান্দাদের মধ্যে অধিকতর প্রিয় তারাই যারা তাড়াতাড়ি ইফতার করে। রাসূল (সাঃ) আরো বলেন, আল্লাহতায়ালা তিনটি কাজ পছন্দ করেন: " view_type="t" />
				<part text="১. দ্রুত ইফতার করা " view_type="t" />
                <part text="২. দেরিতে সেহরি খাওয়া, " view_type="t" />
				<part text="৩. নামাজে একহাতের ওপর অন্যহাত রেখে দাঁড়ানো। " view_type="t" />
                <part text="রাসূল (সাঃ) বলেন, ‘আমার উম্মত যতদিন পর্যন্ত তাড়াতাড়ি ইফতার করবে আর দেরিতে সেহরি খাবে, ততদিন তারা কল্যাণকর পথে থাকবে।' " view_type="t" />
				<part text="ইফতার করার নির্দিষ্ট সময় হচ্ছে সূর্যাস্ত যাওয়ার সাথে সাথে। আমাদের মাঝে কিছু কিছু মানুষ আছে যারা ইফতারের সময় হলেও কিছুটা দেরি করতে থাকে, এর দ্বারা তারা নিজেকে বেশি পরহেজগার ও মুত্তাকি বলে গণ্য করে থাকেন। নিঃসন্দেহে ইসলাম ইবাদতকে সহজতর করেছে, যাতে মানুষের মন-প্রাণ ইবাদতের প্রতি আকৃষ্ট হয়। রাসূল (সাঃ) বলেন, আমার উম্মত ততদিন সুন্নতের ওপর প্রতিষ্ঠিত। প্রকাশ, প্রত্যেকের সামর্থ্য অনুযায়ী রোজাদার ব্যক্তিকে ইফতার করানো উচিত। সহজ উপায়ে অধিক সওয়াব অর্জনের অন্যতম উপায় হচ্ছে রোজাদার ব্যক্তিকে ইফতার করানো, এটি একটি সুবর্ণ সুযোগও বটে। হাশরের দিন একজন মুমিন ব্যক্তি তার আমলনামায় অসংখ্য রোজার সওয়াব দেখতে পেয়ে আশ্চর্য হয়ে বলবেন, আমি তো এত রোজা রাখিনি এবং এত অধিক হায়াতও পাইনি। তখন ওই আমলগুলো একটি প্রতীক হয়ে বলবে, রোজাদারকে ইফতার করানোর প্রতিদানে তার সমপরিমাণ সওয়াব হয়ে আজ এ বিপদের সময় তোমরা সাহার্যার্থে আমার আগমন।" view_type="t" />
                <part text="রাসুল (সাঃ) বলেন, ‘ইফতারের সময় রোজাদারের দোয় ফেরত দেয়া হয় না। তাই আমাদের প্রত্যেকের উচিত ইফতারের সময় অধিক পরিমাণে দোয়া করা।’ মহানবী (সাঃ) ইফতারের সময় এই দোয়া পড়তেন, আল্লাহুমা লাকাছুমতু, ওয়াআলা রিজকিকা আফতারতু।’ ‘হে আল্লাহ! আমি তোমার জন্যই রোজা রেখেছি এবং তোমার দেয়া নেয়ামত দিয়েই ইফতার করছি।’" view_type="t" />
				<part text="আল্লাহুম্মা লাকা ছুমতু ওয়া আলাইকা তাওয়াক্কুলতু ওয়াআলা রিজিককা আফাতারতু বিরাহমাতিকা ইয়া আরহামার রাহিমানি। অর্থ- ‘হে আল্লাহ আমি তোমারই জন্যই রোজা রেখেছি, তোমার দয়ার ওপর ভরসা করছি , আর তোমার দেয়া রিজিক দ্বারা ইফতার করছি। সবকিছু তোমারই রহমত এবং তুমিই শ্রেষ্ঠ দয়াবান।’ আমিন!" view_type="t" />
			</details>
        </subtopic>
    </topic>
</ramadan>