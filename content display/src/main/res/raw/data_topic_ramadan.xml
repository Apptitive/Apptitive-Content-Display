<?xml version="1.0" encoding="utf-8"?>
<ramadan>
    <topic name="রমজান">
        <subtopic name="রমজানের জন্য প্রস্তুতি" show_all="false">
            <brief text="রজব মাসের চাঁদ দেখা দিয়েছে। সাথে নিয়ে এসেছে সমাগত রমজানের অপার নিয়ামতের ভান্ডার। এখন থেকেই সেই দু’আ পড়তে শুরু করা উচিত – আল্লাহুম্মা বারিকলানা ফী রাজাবা ওয়া শা’বান ওয়া বাল্লিগনা রমজান! " />
            <details id="01">
                <part text="এখন থেকেই শুরু হোক রমজানের প্রস্তুতি" view_type="h" />
				<part text="রজব মাসের চাঁদ দেখা দিয়েছে। সাথে নিয়ে এসেছে সমাগত রমজানের অপার নিয়ামতের ভান্ডার। এখন থেকেই সেই দু’আ পড়তে শুরু করা উচিত – আল্লাহুম্মা বারিকলানা ফী রাজাবা ওয়া শা’বান ওয়া বাল্লিগনা রমজান! অর্থ: আয় আল্লাহ্! আপনি রজব ও শাবান মাসে আমাদের বরকত দান করুন, আর রমজান পর্যন্ত আমাদেরকে পৌঁছে দিন! রজবের চাঁদ উঠলে স্বয়ং রসূলে আকরাম সাল্লাল্লাহু আলাইহি ওয়া সাল্লাম এই দু’আ পড়তেন! অতএব, আমরাও যেন পড়ি।" view_type="t" />
				<part text="তালহা ইবনে উবায়দুল্লাহ(রা:) বলেন, যখন রসুল নতুন চাঁদ দেখতেন, তখন সমসময় আল্লাহর প্রশংসা করতেন। বলতেন, হে! আল্লাহ, এই চাদকে আমাদের উপর উদিত করুন নিরাপত্তা,শান্তি,ঈমান ও ইসলামে সাথে( হে চাদ) তোমার ও আমার প্রভু একমাত্র আল্লাহ,হে আল্লাহ) এ চাঁদ যেন সঠিক পথের ও কল্যানের হয়। তিনি মানুষকে এই বরকতময় মাস আগমনের বিষয়ে সতর্ক করতেন।" view_type="t" />
				<part text="বছর ঘুরে যখন সেই পবিত্র কুরআনের মাসটি খুবই নিকটে, আর দেরি নয় – এখন থেকেই শুরু করা উচিত রমজানের প্রস্তুতি! মুসলমান তাঁর দুনিয়ার সমস্ত কাজ-কাজকারবার-কে তো সেই আখিরাতের ‘যাখিরা’ই বানাবে!" view_type="t" />
				<part text="রমজানে ক্ষমা না পেলে আর কবে?" view_type="t" />
				<part text="যেই আখিরাতে আমাদরে সবাইকে যেতে হবে, সম্মুখীন হতে হবে মহান আল্লাহ্ তায়ালা-র সামনে….খুব চিন্তা করে এই হায়াত নামক সুযোগটাকে কাজে লাগানোটাই বুদ্ধিমানের কাজ হবে। যাঁরা রমজান মাস-কে হেলায় হারাই, তাঁরা পাক্কা তওবা করি! সেই হাদীস, যেখানে মিম্বরের সিঁড়িতে নবীজী সাল্লাল্লাহু আলাইহি ওয়া সাল্লাম পা রাখছিলেন আর ‘আমীন’ বলছিলেন….তিন বদ্দুআর মধ্যে এই বদ্দু’আ-ও ছিল যে, যে কিনা রমজান পেল, কিন্তু নিজেকে ক্ষমা করাতে পারলো না সে ধ্বংস হোক! কত বড় ভয় ও ভীতির কথা, কত বড় চিন্তা উদ্রেককারী কথা! আমরা পানাহ চাই!" view_type="t" />
				<part text="আসলে প্রতি মুহুর্তে হায়াত নি:শেষ হচ্ছে! আমাদের নিয়্যত, চেষ্টা ও দু’আ-র মধ্যে উন্নতি আসা অতি প্রয়োজন। আর কত কাল আমরা এভাবে গুনাহ্ দ্বারা নিজেকে ধ্বংসের দিকে নিয়ে যাবো?" view_type="t" />
				<part text="আজ উম্মতেরে কি দশা!" view_type="t" />
				<part text="হায়! বাস্তবে আজ আমরা – যারা ঈমানদার হওয়ার দাবী করি – কি অবস্থা আমাদের? চিন্তা ফিকিরের জগতে ঘুরপাক দিলে ব্যথার অন্ত থাকে না! ব্যবসা-বাণিজ্য আর কায়-কারবার তো খুউব অগ্রগণ্য হয়ে যায় পবিত্র রমজানে। আজ আমাদের অনেক ভাইয়েরা এই রমজান মাস-কে পয়সা কামানোর এক সূবর্ণ সুযোগ মনে করে ঝাঁপিয়ে পড়েন! কিন্তু কোথায় যায় জামআতে নামায? কোথায় তিলাওয়াত আর কই যায় তারাবি-র নামাযের মতন এত মহামূল্যবাণ ইবাদত? দুনিয়ার জন্য দ্বীন হয় ক্ষতিগ্রস্ত; ক্ষণস্থায়ী দুনিয়ার হিসাব মিলাতে গিয়ে চিরস্থায়ী আখিরাতের হিসাবে রয়ে যায় গড়মিল; রমজানের চাঁদ দেখা গেলে শুধু রুটিনের মধ্যে আসে এক্টু পরিবর্তন; মার্কেটে যাতায়াত, ইফতার পার্টি, ইফতারী-তে অতিরিক্ত মজার মজার খাওয়া দাওয়া, বিপুল কেনা-কাটা – এই সব কাজে উল্লেখযোগ্য পরিমাণ সময় অতিবাহিত হয়ে যায়। কিন্তু আসল যে উদ্দেশ্য, আসল যে লক্ষ্য, সেই রোজা রাখা, নামায পড়া, তিলাওয়াত করা – এগুলো হয় সব রেলগাড়ি আর ভ্যানগাড়ী-র মতন! মানে, এত দ্রুত আর এত নিম্ন মানের যে, দু:খিত, সেটাকে এভাবেই আখ্যা দিতে হলো! আল্লাহ্ তায়ালার পছন্দনীয় বান্দারা-তো মাশাআল্লাহ্ আছেনই! কিন্তু আশ্চর্য, দু:খজনক ও চিন্তার কারণ, তাঁদের সংখ্যাটা খুবই কম!" view_type="t" />
				<part text="রহমত, বরকত আর ক্ষমার এত অপূর্ব সুযোগ পেয়েও যদি আমার নাজাত হাতছাড়া হয়ে যায়, তাহলে এই জীবন কতই না আফসোসের! ঈমানের মতন দৌলত-কে হাত-পা-চোখ-মুখের গুনাহ দ্বারা নষ্ট করে আমরা বিবেকবান আর বুদ্ধিমান হওয়ার দাবী করছি! সমস্ত নাজায়েয কাজ-কে জীবনের সাথে ওতোপ্রতভাবে জড়িয়ে আজ আমরা আল্লাহ্ তায়ালা ইবাদতগুযার বান্দা হওয়ার অভিনয় করছি! অবশ্যই সুদ, ঘুষ, বেপর্দা, গীবত, মিথ্যা কথা, নেশা, মদপান, নাচ-গান-বাদ্য, অহেতুক খেলাধুলা – সবই স্পষ্ট হারাম – আর এগুলোতে গা ভাসিয়ে দিয়ে, বিজাতীয় কৃষ্টি-কালচার আমাদের বিবাহ, মৃত্যু – বিভিন্ন উপলক্ষ্য জীবনের শাখা প্রশাখায় ঢুকিয়ে দিয়ে আজ আমরা মারাত্মক বিপজ্জনক অবস্থান গ্রহণ করেছি! পবিত্র কুরআন আর পবিত্র হাদীস-তো আছেই! ইতিহাস সাক্ষী যে, এই সব কাজ শুধু ধ্বংস, বরবাদী, মারামারি, হানাহানি বয়ে আনে। ব্যক্তি জীবন, পরিবার জীবন, সমাজ জীবন আর রাষ্ট্রীয় জীবন হয় ভারসাম্যহীন! তাও দেখুন, কত আশ্চর্য স্পর্ধা মানুষের! যারা আল্লাহ্ তায়ালা-র নাফরমানি করতে করতে চরমে পৌঁছে, তাঁরা সত্যি কত বড় সীমালঙ্ঘনকারী হয়! তাঁরা আল্লাহ্ তায়ালার মৌলিক বিধানের মধ্যে হাত দেয়! সেই বিধান-কে পরিবর্তন আর পরিবর্ধনের অপপ্রয়াস চালায়! কতই না নিকৃষ্ট এমন মানুষদের প্রচেষ্টা! আসলে ভেবে দেখবার বিষয় – এরা কি মানুষ?!" view_type="t" />
				<part text="নাফরমানদের বাজার গরম! মুত্তাক্বী ও পরহেযগারদের এখন আরো সতর্ক হওয়া চাই! সাথে সৎ কাজের আদেশ আর অসৎ কাজের নিষেধ-কে অনেক বড় ঈমানী দ্বায়িত্ব বানানো চাই!" view_type="t" />
				<part text="এই যমীনটা আল্লাহ্ তায়ালার-ই! তাঁর বিধান বিকৃত করে কিছু দিন লাফালাফি-দাপাদাপি করা যেতে পারে। কিন্তু তাঁর ধরা বড়ই শক্ত, যখন ধরবেন তো সেই ধংসলীলায় আপতিত হয়ে নাফরমান দেখবে তার করুণ পরিণতি আর অসহায়ত্ব!" view_type="t" />
				<part text="সেই সোনালী ইতিহাস" view_type="t" />
				<part text="মুসলমান! কোনভাবেই তাগুতি আকর্ষণে প্রলু্ব্ধ হয়ে ধোঁকা খাওয়া যাবে না, কোনভাবেই শয়তানি হুঙ্কারে ভীত হওয়া চলবে না!" view_type="t" />
				<part text="আমরা আমাদের ইতিহাস ভুলে গেছি‍! দুনিয়ার মুহব্বতকে দিলে স্থান দিয়ে আজ আমরা খড়কুটার মতন! আল্লাহ্ তায়ালা ক্ষমা করুন, উদ্ধার করুন!" view_type="t" />
				<part text="মোল্লা জীয়ন (রহ) মিম্বরে খুতবা দিচ্ছিলেন। বাদশা রেশমী পোশাক পড়ে ঢুকলেন মসজিদে। বসে গেলেন খুতবা দিতে। বাদশাহ-কে রেশমী পোশাক পরিহিত দেখে, মোল্লা জীয়ন সাথে সাথে ঘোষণা দিলেন, “পুরুষদের জন্য রেশমী পোশাক পড়া হারাম!” বাদশা রাগে, গোস্বায় ফেটে পড়লেন। উপস্থিত কিছু বললেন না। নামাযান্তে শাহী মহলে ফিরে সমন জারি করলেন মোল্লা জীয়ন-এর বিরুদ্ধে। সেটা দেখে ফেলল বাদশারই শাহেবজাদা। সে তো মোল্লা জীয়নেরই ছাত্র। সে তাড়া তাড়ি মোল্লা জীয়ন-এর কাছে গিয়ে হাজির – হুজুর! আপনার বিরুদ্ধে আমার বাবা সমন জারি করেছেন, সিপাহী-রা আসছে আপনাকে ধরে নিয়ে যেতে! মোল্লা জীয়ন তাকে বললেন, যাও এখনি আমার লোটা (বদনা) আর মিসওয়াক নিয়ে এসো! বাদশাহ্-র ছেলে সেই ব্যবস্থা করে বাদশাহকে দৌড়ে গিয়ে বললেন, “আপনার সিংহাসন টলে পড়বে! আমার উস্তাদ মুহতারাম জায়নামাযে দাঁড়াচ্ছেন!” বাদশা থর থর করে কেঁপে উঠলেন! সিপাহীদের ফেরত আনিয়ে বললেন, “তাঁকে সম্মানের সাথে নিয়ে আসো! তার কদর করবো!”" view_type="t" />
				<part text="এখন ফিকির কি হওয়া চাই" view_type="t" />
				<part text="মুসলমান তাঁর ঈমান ও আমলে-কে হিফাযতের লক্ষে সব বিলীন করবে। আল্লাহ্ তায়ালা-র হুকুম সংরক্ষণে মান-সম্মান-জান সবই কুরবান করবে। বিভিন্ন হালাত তথা অবস্থা আসবে, সেগুলি আল্লাহ্ তায়ালা-র সাময়িক পরীক্ষা বুঝতে হবে। সবর করলে সাহায্য তো তার পরই – ইনশাআল্লাহ্!" view_type="t" />
				<part text="অতএব রমজান যেন আমাদের গুনাহ্ মুক্তির মাধ্যম হয়। রমজান যেন আল্লাহ্ তায়ালার কাছে আন্তরিক তওবার উপায় আর উপলক্ষ্য হয়ে যায়। রমজান যেন বাসা থেকে টি.ভি. আর গান-বাজনা বন্ধের কারণ হয়ে যায়। রমজান যেন কান্নাকাটি, দুআ, ইস্তিগফার, কুরআন তিলাওয়াতের মধ্য দিয়ে অতিবাহিত হয়। রমজান যেন আমাদের পরবর্তী হায়াতে নেক আমল-কে মজবুত করে ধরার মাধ্যম হয়ে যায়। রমজান যেন আখিরাতের ফিকিরকে চাঙ্গা করার সুযোগ করে দেয়। রমজান যেন গুনাহ্-কে গুনাহ মনে করার উপলব্ধি সৃষ্টি করে দেয়। রমজান যেন নেকি বৃদ্ধির আগ্রহ-কে বহু গুণ বাড়িয়ে দেয়। রমজান যেন আল্লাহ্ তায়ালা ও তাঁর রাসূল সাল্লাল্লাহু আলাইহি ওয়া সাল্লাম-এর মুহব্বত অর্জনের উপায় হয়ে যায়, ফলে দুনিয়ার মুহ্ববত (যা কিনা গুনাহের মূল) অন্তর থেকে বের হয়ে যায়!" view_type="t" />
				<part text="মহান আল্লাহ যেন আমাদের পবিত্র রমজান মাসের পুরা হক্ব আদায় করার তাওফিক্ব দান করেন। আমীন!" view_type="t" />
            </details>
        </subtopic>
        <subtopic name="রমজান মাসের গুরুত্ব ও ফযিলত	" show_all="false">
            <brief text="নবী করিম (সঃ) রমজান মাস শুরুর প্রাক্কালে শাবানের শেষ তারিখে সাহাবায়ে কেরামের উদ্দেশে একটি বিশেষ ভাষণ প্রদান করেন, তাতে তিনি বলেনঃ “লোক সকল! একটি মহান মাস তোমাদের ওপর ছায়াপাত করেছে। অতীব বরকতপূর্ণ এ মাসটি। এটা এমন একটি মাস যাতে এমন একটি রাত আছে, যা হাজার মাসের চেয়েও উত্তম। আল্লাহতায়ালা এর দিবাভাগে রোজা ফরজ করে দিয়েছেন এবং এর রাতের এবাদতকে সওয়াবের কাজ বানিয়েছেন।“" />
            <details id="02">
                <part text="মাহে রমজানের গুরুত্ব ও ফযিলত" view_type="h" />
                <part text="রমজান শব্দটির মূল ধাতু হচ্ছে ‘রামজ’ অর্থাৎ দাহন। আরবী বর্ষপঞ্জির এটি নবম মাস। রমজানের সাধনার দাহনে ভক্ত সাধকদের সব পাপ-পঙ্কিলতা পুড়ে ছাই হয়ে যায়, আত্মার কালিমা দূর হয়, মুমিনের হৃদয়ে ঔজ্জ্বল্য আসে, তাই মাসটির নাম রমজান। পবিত্র কুরআনে একে কুরআন নাজিলের মাস বলা হয়েছে। আল্লাহ তায়ালা বলেনঃ" view_type="t" />
				<part text=" شَهْرُ رَمَضَانَ الَّذِي أُنْزِلَ فِيهِ الْقُرْآَنُ هُدًى لِلنَّاسِ" view_type="a" />
				<part text="এই সেই রমজান মাস, যাতে বিশ্বমানবের হেদায়েতের জন্য কুরআন অবতীর্ণ করা হয়েছে। (বাকারাঃ১৮৫) মাসটির অনন্য সাধারণ ফজিলতের জন্যই নবী করিম (সঃ) রমজান মাস শুরুর প্রাক্কালে শাবানের শেষ তারিখে সাহাবায়ে কেরামের উদ্দেশে একটি বিশেষ ভাষণ প্রদান করেন, তাতে তিনি বলেনঃ “লোক সকল! একটি মহান মাস তোমাদের ওপর ছায়াপাত করেছে। অতীব বরকতপূর্ণ এ মাসটি। এটা এমন একটি মাস যাতে এমন একটি রাত আছে, যা হাজার মাসের চেয়েও উত্তম। আল্লাহতায়ালা এর দিবাভাগে রোজা ফরজ করে দিয়েছেন এবং এর রাতের এবাদতকে সওয়াবের কাজ বানিয়েছেন।”" view_type="t" />
				<part text="রমজানের কিছু গুরূত্বপূর্ণ ফযিলতঃ" view_type="t" />
				<part text="এই মাসের নাম পবিত্র কুরানুল কারীমে উল্লেখিত হয়েছে। আল্লাহ তায়ালা বলেনঃ" view_type="b" />
				<part text="شَهْرُ رَمَضَانَ الَّذِي أُنْزِلَ فِيهِ الْقُرْآَنُ هُدًى لِلنَّاسِ" view_type="ab" />
				<part text="এই সেই রমজান মাস, যাতে বিশ্বমানবের হেদায়েতের জন্য কুরআন অবতীর্ণ করা হয়েছে। (বাকারাঃ১৮৫)" view_type="tb" />
				<part text="এই মাসের সিয়ামকে আল্লাহ তায়ালা ফরয করেছেন, আল্লাহ তায়ালা বলেনঃ" view_type="b" />
				<part text="فَمَنْ شَهِدَ مِنْكُمُ الشَّهْرَ فَلْيَصُمْهُ" view_type="ab" />
				<part text="সুতরাং তোমাদের মধ্যে যে ব্যক্তি এ মাস পাবে সে যেন সিয়াম পালন করে। (বাকারাঃ১৮৫) তালহা বিন উবাইদুল্লাহ বলেন, এক ব্যক্তি নবী কে জিজ্ঞাসা করল; হে আল্লাহর রাসূল! আমার উপর আল্লাহ কি কি রোজা ফরয করেছেন তা আমাকে বলে দিন” উত্তরে তিনি বললেন, “রমজান মাসের রোজা” লোকটি বলল, এ ছাড়া অন্য কিছু কি আমার কর্তব্য আছে? তিনি বললেন, না, তবে যদি তুমি নফল রোজা রাখ, তাহলে ভিন্ন কথা।’ (বুখারীঃ ১৮৯১) অন্য এক বর্ণনায় এসেছে, নবী করিম সাল্লাল্লাহু আলাইহি ওয়া সাল্লাম ইরশাদ করেনঃ" view_type="tb" />
				<part text="فرض الله عز وجل عليكم صيامه" view_type="ab" />
				<part text="আল্লাহ তাআলা তোমাদের জন্য এ মাসের সিয়াম পালন ফরজ করেছেন। (নাসায়ী) ফলে ফরয সিয়াম রমজান মাসে হওয়ার কারণে এ মাসের মর্যাদা আরও অনেকগুণে বেড়ে গেছে। আল্লাহ রাব্বুল আলামিন বলেন :—" view_type="tb" />
				<part text="يَا أَيُّهَا الَّذِينَ آَمَنُوا كُتِبَ عَلَيْكُمُ الصِّيَامُ كَمَا كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ" view_type="ab" />
				<part text="হে মোমিনগণ! তোমাদের উপর সিয়াম ফরজ করা হয়েছে, যেমনি ফরজ করা হয়েছে তোমাদের পূর্ববর্তীদের উপর—যাতে তোমরা মুত্তাকি হতে পার। সূরা বাকারা : ১৮৩" view_type="tb" />
				<part text="এই মাস আগমন হলে রাসূলে করিম সাল্লাল্লাহু আলাইহি ওয়া সাল্লাম অতিশয় আনন্দিত হয়ে সাহাবাগণকে সুসংবাদ দিতেন, তিনি বলতেনঃ" view_type="b" />
				<part text="أتاكم رمضان شهر مبارك" view_type="ab" />
				<part text="তোমাদের দ্বারে বরকতময় মাস রমজান এসেছে।(নাসায়ী)" view_type="tb" />
				<part text="এই মাস হল বরকতের মাসঃ" view_type="b" />
				<part text="كان رسول الله صلى الله عليه وسلم يبشر أصحابه: قد جاءكم شهر مبارك, شهر رمضان" view_type="ab" />
				<part text="রাসূলুল্লাহ সাল্লাল্লাহু আলাইহি ওয়া সাল্লাম তার সঙ্গী – সাথীদের এ মর্মে সুসংবাদ শোনাতেন ” তোমাদের সমীপে রমজান মাস এসেছে। এটি এক বরকতময় মাস।(নাসায়ীঃ৪/১২৯, আহমাদঃ২/২৩০)" view_type="tb" />
				<part text="এই মাসে কোরআন অবতীর্ণ হয়েছে, আল্লাহ রাব্বুল আলামিন বলেন:" view_type="b" />
				<part text="شَهْرُ رَمَضَانَ الَّذِي أُنْزِلَ فِيهِ الْقُرْآَنُ هُدًى لِلنَّاسِ وَبَيِّنَاتٍ مِنَ الْهُدَى وَالْفُرْقَانِ : البقرة" view_type="ab" />
				<part text="এই সেই রমজান মাস, যাতে নাজিল হয়েছে আল-কোরআন, যা মানুষের দিশারি এবং স্পষ্ট নিদর্শন ও সত্যাসত্যের পার্থক্যকারী। (সূরা বাকারা : ১৮৪ )" view_type="tb" />
				<part text="এই মাসের সিয়াম পালন জান্নাত লাভের একটি মাধ্যম। রাসূলুল্লাহ সাল্লাল্লাহু আলাইহি ওয়া সাল্লাম বলেন; যে ব্যক্তি আল্লাহ ও তাঁর রাসূলের প্রতি ঈমান আনল, সালাত কায়েম করল, যাকাত আদায় করল, রমজান মাসে সিয়াম পালন করল, তাঁর জন্য আল্লাহর উপর সে বান্দার অধিকার হোল তাকে জান্নাতে প্রবেশ করিয়ে দেয়া। (বুখারী)" view_type="b" />
				<part text="এই মাসের আগমন হলে জান্নাতের দরজাগুলো খুলে দেয়া হয় ও জাহান্নামের দরজাগুলো বন্ধ করে দেয়া হয়। রাসূলুল্লাহ সাল্লাল্লাহু আলাইহি ওয়া সাল্লাম বলেছেন :—" view_type="b" />
				<part text="إذا جاء رمضان فتحت أبواب الجنة، وأغلقت أبواب النار، رواه مسلم" view_type="ab" />
				<part text="যখন রমজান মাসের আগমন ঘটে তখন জান্নাতের দরজাগুলো খুলে দেয়া হয়, জাহান্নামের দরজা বন্ধ করে দেয়া হয়। (মুসলিম)" view_type="tb" />
				<part text="এই মাসে রহমতের সকল দরজা খুলে দেয়া হয় (সিসঃ১৩০৭, সজাঃ৪৭১ নং)" view_type="b" />
				<part text="এই মাসে আসমানের দরজাসমূহ উম্মুক্ত করা হয়ঃ" view_type="b" />
				<part text="(বুখারীঃ ১৮৯৯, আঃ, নাঃ, সিসঃ ১৮৬৮" view_type="tb" />
				<part text="এই মাসের আগমন হলে শয়তানদের শৃঙ্খলাবদ্ধ করা হয়, রাসূলুল্লাহ সাল্লাল্লাহু আলাইহি ওয়া সাল্লাম বলেছেন :" view_type="b" />
				<part text="وصفدت الشياطين. وفي لفظ : (وسلسلت الشياطين) رواه مسلم" view_type="ab" />
				<part text="এবং শয়তানদেরকে শিকলে বন্দি করা হয়। অন্য বর্ণনায় বলা হয়েছে—‘শয়তানদেরকে শিকল আবদ্ধ করা হয়। (মুসলিম)" view_type="tb" />
				<part text="এই মাসে এমন একটি রজনী রয়েছে যা হাজার মাসের চেয়েও উত্তম; অর্থাৎ লাইলাতুল কদর, আল্লাহ তাআলা বলেন:—" view_type="b" />
                <part text="লাইলাতুল কদর সহস্র মাস অপেক্ষা উত্তম। সে রাতে ফেরেশতাগণ ও রুহ অবতীর্ণ হয় প্রত্যেক কাজে তাদের প্রতিপালকের অনুমতিক্রমে। শান্তিই শান্তি, সে রজনি উষার আবির্ভাব পর্যন্ত। সূরা আল-কদর : ৩-৫" view_type="tb" />
                <part text="রাসূলুল্লাহ সাল্লাল্লাহু আলাইহি ওয়া সাল্লাম বলেনঃ যে ব্যক্তি এই রাতের মঙ্গল থেকে বঞ্চিত হয়, সে আসলে সকল মঙ্গল থেকে বঞ্চিত। আর একান্ত বঞ্চিত ব্যক্তি ছাড়া সে মঙ্গল থেকে কেউ বঞ্চিত হয় না। (সইমাঃ ১৩৩৩, সজাঃ ৩৫১৯)" view_type="tb" />
                <part text="এই মাসে দোয়া কবুল হয়, রাসূলুল্লাহ সাল্লাল্লাহু আলাইহি ওয়া সাল্লাম বলেনঃ" view_type="b" />
                <part text="لكل مسلم دعوة مستجابة، يدعو بـها في رمضان. رواه أحمد" view_type="ab" />
                <part text="রমজান মাসে প্রত্যেক মুসলিমের দোয়া কবুল করা হয়। (বাযযার, সহি আত-তারগীব ওয়াত-তারহীবঃ ৯৮৮, মুসনাদ আহমদঃ ৭৪৫০)" view_type="tb" />
                <part text="এই মাসের প্রতি রাতে ও দিনে আল্লাহ রাব্বুল আলামিন বহু মানুষকে মুক্তি দিয়ে থাকেন, রাসূলুল্লাহ সাল্লাল্লাহু আলাইহি ওয়া সাল্লাম বলেনঃ" view_type="b" />
                <part text="إن لله تبارك وتعالى عتقاء في كل يوم وليلة، (يعني في رمضان)" view_type="ab" />
                <part text="আল্লাহ রাব্বুল আলামিন রমজানের প্রতি রাতে ও দিনে বহু মানুষকে মুক্তি দিয়ে থাকেন। (সহি আত-তারগীব ওয়াত-তারহীব, মুসনাদ আহমাদঃ ৭৪৫০)" view_type="tb" />
                <part text="এই মাস পাপ থেকে ক্ষমা লাভের মাস, রাসূলুল্লাহ সাল্লাল্লাহু আলাইহি ওয়া সাল্লাম বলেছেনঃ" view_type="b" />
                <part text=".. رغم أنف رجل، دخل عليه رمضان، ثم انسلخ قبل أن يغفر له. .رواه الترمذي" view_type="ab" />
                <part text="ঐ ব্যক্তির নাক ধুলায় ধূসরিত হোক যার কাছে রমজান মাস এসে চলে গেল অথচ তার পাপগুলো ক্ষমা করা হয়নি। (তিরমিজি)। সত্যিই সে প্রকৃত পক্ষে সকল কল্যাণ থেকে বঞ্চিত যে এ মাসেও আল্লাহ রাব্বুল আলামিনের অনুগ্রহ থেকে বঞ্চিত রয়ে গেল।" view_type="tb" />
                <part text="এ মাসের প্রত্যেক রাত্রে মহান আল্লাহ অনেক মানুষকে জাহান্নাম থেকে মুক্ত করে থাকেন, রাসূলুল্লাহ সাল্লাল্লাহ আলাইহি ওয়া সাল্লাম বলেছেনঃ" view_type="b" />
                <part text="ولله عتقاء من النار، وذلك في كل ليلة. رواه الترمذي" view_type="ab" />
                <part text="এ মাসের প্রতি রাতে আল্লাহ তাআলা জাহান্নাম থেকে বহু মানুষকে মুক্তি দিয়ে থাকেন। (তিরমিজি, আহমাদঃ৪/৩১২, ৫/৪১১, নাসায়ী, সইমাঃ১৩৩)" view_type="tb" />
                <part text="এ মাসের প্রত্যেক রাত্রে একজন আহ্বানকারী (ফেরেশতা) আহ্বান করার জন্য নিযুক্ত থাকেন: রাসূলুল্লাহ সাল্লাল্লাহ আলাইহি ওয়া সাল্লাম বলেছেনঃ" view_type="b" />
                <part text="وينادي مناد كل ليلة : يا باغي الخير أقبل! ويا باغي الشر أقصر!" view_type="ab" />
                <part text="প্রত্যেক রাতে একজন ঘোষণাকারী এ বলে ঘোষণা দিতে থাকে যে, হে কল্যাণকামী! তুমি অগ্রসর হও। আর হে মন্দকামী! তুমি থেমে যাও।(তিরমিজি, আহমাদঃ৪/৩১২, ৫/৪১১, নাসায়ী, সইমাঃ১৩৩)" view_type="tb" />
                <part text="এ মাসে সৎকর্মের প্রতিদান বহু গুণে বৃদ্ধি করে দেয়া হয়: যেমন হাদিসে এসেছে যে, রমজান মাসে ওমরাহ করলে একটি হজের সওয়াব পাওয়া যায়। শুধু তাই নয়, বরং, রমজান মাসে ওমরাহ করা আল্লাহর রাসূলের সাথে হজ আদায়ের মর্যাদা রাখে। এমনিভাবে সকল ইবাদত-বন্দেগিসহ সকল সৎকাজের প্রতিদান কয়েক গুণ বেশি দেয়া হয়।" view_type="b" />
                <part text="এ মাস ধৈর্য ও সবরের মাস : এ মাসে ঈমানদার ব্যক্তিগণ খাওয়া-দাওয়া, বিবাহ-শাদি ও অন্যান্য সকল আচার-আচরণে যে ধৈর্য ও সবরের এত অধিক অনুশীলন করেন তা অন্য কোন মাসে বা অন্য কোন পর্বে করেন না। এমনিভাবে সিয়াম পালন করে যে ধৈর্যের প্রমাণ দেয়া হয় তা অন্য কোন ইবাদতে পাওয়া যায় না। আল্লাহ রাব্বুল আলামিন বলেছেন:— " view_type="b" />
                <part text="إِنَّمَا يُوَفَّى الصَّابِرُونَ أَجْرَهُمْ بِغَيْرِ حِسَابٍ. الزمر" view_type="ab" />
                <part text="ধৈর্যশীলদের তো বিনা হিসাবে পুরস্কার দেয়া হবে। সূরা যুমার : ১০" view_type="tb" />
                <part text="এ মাসে একটি ওমরা করলে একটি হজ্জ আদায়ের সওয়াব হয়, এমনকি তা রাসূলুল্লাহ সাল্লাল্লাহ আলাইহি ওয়া সাল্লামের সাথে হজ্জ আদায়ের মর্যাদা রাখে। রাসূলুল্লাহ সাল্লাল্লাহ আলাইহি ওয়া সাল্লাম বলেন;" view_type="b" />
                <part text="فإن عمرة في رمضان تقضي حجة أو حجة معي" view_type="ab" />
                <part text="রমজান মাসে ওমরাহ আদায় করা আমার সাথে হজ আদায়ের সমতুল্য।(বুখারিঃ ১৮৬৩, এবং মুসলিমঃ ১২৫৬)" view_type="tb" />
                <part text="উম্মে মাকাল রাযিয়াল্লাহু আনহা হতে বর্ণিত, রাসূলুল্লাহ সাল্লাল্লাহ আলাইহি ওয়া সাল্লাম বলেন;" view_type="tb" />
                <part text="عمرة في رمضان تعدل حجة" view_type="ab" />
                <part text="রমজান মাসে ওমরাহ করা একটি হজ্জের সমান।(তিরমিযিঃ৮৬১)" view_type="tb" />
                <part text="এ মাসে ইবাদতের মাধ্যমে রাত্রী জাগরণ করলে অতীতের গুনাহসমূহ মাফ হয়ঃ যে ব্যক্তি ঈমানের সাথে ও সওয়াবের আশা রেখে রমজান মাসের রাত্রে কিয়াম তথা (তারাবীর সলাত) আদায় করবে আল্লাহ তায়ালা তার পূর্বের সকল গুণাহ খাতা মাফ করে দেবেন। (সহীহ বুখারী ও মুসলিম)" view_type="b" />
                <part text="এ মাস বিজয়ের মাস: ইসলামের ইতিহাসে প্রথম যুদ্ধ এ মাসেই সংঘটিত হয়েছিল। ২য় হিজরির ১৭ই রমজানে সংঘটিত হয় ঐতিহাসিক বদর যুদ্ধ। এ যুদ্ধে আল্লাহ তায়ালা মুসলমানদেরকে সাহায্য করেন এবং শত্রুর উপর বিজয় দান করেন। অন্যদিকে আবার অষ্টম হিজরির ২০ই রমজান মক্কা বিজয়ের মাধ্যমে আল্লাহ তাদেরকে সাহায্য করেন, যার পর ইসলাম সম্পূর্ণরূপে প্রতিষ্ঠা লাভ হয়। সুতরাং বিজয়ের সূচনাও যেমন রমজান মাসে, তেমনি মক্কা বিজয়ের মাধ্যমে সমগ্র দুনিয়ায় ইসলাম প্রতিষ্ঠা লাভও করে এই পবিত্র রমজান মাসে।" view_type="b" />
                <part text="যে ব্যক্তি এ মাসে কোনো সৎ কর্ম (নফল) দ্বারা আল্লাহর নৈকট্য লাভে যত্নবান হলো, সে যেন অপর মাসের একটি ফরজ আদায় করল। আর যে ব্যক্তি এ মাসে কোনো ফরজ আদায় করল সে যেন অন্য মাসের সত্তরটি ফরজ আদায় করল।" view_type="b" />
                <part text="রমজান মাস সবরের মাস আর সবরের প্রতিফল হচ্ছে জান্নাত। এটা হলো সহানুভূতি, সহমর্মিতার মাস। আর এটা এমন একটা মাস যাতে মু’মিনের রিজিক বর্ধিত করা হয়।" view_type="b" />
                <part text="“যে ব্যক্তি এ মাসে কোনো রোজাদারকে ইফতার করাবে তা তার পাপমুক্তি ও দোজখ থেকে মুক্তির কারণ হবে এবং এতে সে ওই রোজাদারের সমান পুণ্যের ভাগী হবে অথচ রোজাদারের পুণ্য তাতে একটুও কমবে না।” তখন সাহাবিরা আরজ করলেনঃ ইয়া রাসূলুল্লাহ! আমাদের সবার তো রোজাদারকে ইফতার করানোর সামর্থ্য নেই? তখন রাসূলুল্লাহ সঃ বললেনঃ “যে ব্যক্তি কোনো রোজাদারকে একটি মাত্র খেজুরদানা বা এক ঢোক পানি অথবা একটু দুধ মিশ্রিত পানি দ্বারা ইফতার করাবে, সে-ও এ সওয়াবের অধিকারী হয়ে যাবে।” ‘এটা এমন একটা মাস, যার প্রথমাংশ রহমত, মধ্যমাংশ মাগফিরাত এবং শেষাংশ দোজখের আগুন থেকে মুক্তি। যে ব্যক্তি এ মাসে তার ক্রীতদাসের কার্যভার লাঘব করে দেবে, আল্লাহতায়ালা তাকে ক্ষমা করবেন এবং দোজখ থেকে মুক্তিদান করবেন।’" view_type="b" />
                <part text="পরিশেষে, আল্লাহ্ তা’আলার কাছে প্রার্থনা, আমরা যেন রমজানের এসকল নিয়ামত ও ফযিলতের অধিকারী হতে পারি। মহান আল্লাহ্ তা’আলা আমাদের সবাইকে তাওফিক দান করুন। আমীন!" view_type="t" />
            </details>
        </subtopic>
        <subtopic name="রমজান মাসের করণীয় ও বর্জনীয়" show_all="false">
            <brief text="এই পবিত্র মাসে পূর্ণভাবে আল্লাহর রহমত, বরকত ও নাজাত প্রাপ্তির জন্য আমাদের কিছু করণীয় আছে এবং সেই সাথে কিছু বর্জনীয় কার্যাবলী রয়েছে যা পরিত্যাগ করার মাধ্যমে আমরা রমজান মাসকে কুরআন ও সুন্নাহ অনুযায়ী পালন করতে পারব। " />
            <details id="03">
                <part text="রমজান মাসের করণীয় ও বর্জনীয়" view_type="h" />
                <part text="এই পবিত্র মাসকে পূর্ণভাবে আল্লাহর রহমত, বরকত ও নাজাত প্রাপ্তির জন্য আমাদের কিছু করণীয় আছে এবং সেই সাথে কিছু বর্জনীয় কার্যাবলী রয়েছে যা পরিত্যাগ করার মাধ্যমে আমরা রমজান মাসকে কুরআন ও সুন্নাহ অনুযায়ী পালন করতে পারব। রমজান আমাদেরকে সংযমী হওয়ার শিক্ষা দেয়। শুধুমাত্র পানাহার ও স্ত্রী সহবাস থেকে দিনের বেলায় বিরত থাকাই সিয়াম সাধনার মূল উদ্দেশ্য নয়। প্রকৃতপক্ষে রমজান মাসে সার্বক্ষণিক নিজের কু-প্রবৃত্তির অনুসরণ থেকে বিরত থাকার মাধ্যমে প্রকৃত তাকওয়া অর্জন করা সম্ভব। আমাদের ভুলে গেলে হবে না যে, সূর্যোদয় থেকে সূর্যাস্ত পর্যন্ত সময়টুকু রোজার অন্তুর্ভূক্ত নয়; বরং দিন ও রাত্রি উভয় সময়কে সঠিকভাবে ব্যবহারের মাধ্যমে সিয়াম সাধনার প্রকৃত আত্মতৃপ্তি লাভ করা সম্ভব।" view_type="t" />
				<part text="আল্লাহর সন্তুষ্টি ও রহমত লাভের উদ্দেশ্যে সিয়াম সাধনা করা" view_type="b" />
				<part text="মুখ ও জিহ্বাকে সংযত রাখা" view_type="b" />
				<part text="তারাবীহ-র নামাজ আদায় করা" view_type="b" />
				<part text="কুরআন তিলাওয়াত করা" view_type="b" />
				<part text="বেশি করে দান-সদকাহ করা" view_type="b" />
				<part text="নিজে ইফতার করার পাশাপাশি রোজাদারদের ইফতার করানো" view_type="b" />
				<part text="মিসওয়াক করা : হাদিস শরীফে বর্ণিত আছে, আব্দুল্লাহ বিন রবিআ রা. তাঁর পিতা হতে বর্ণনা করেন, তিনি বলেন, আমি নবী করীম সা. কে রোজা অবস্থায় অসংখ্যবার মিসওয়াক করতে দেখেছি। [তিরমিযী: হা.৭২৫]" view_type="b" />
				<part text="শীঘ্রই ইফতার করা" view_type="b" />
				<part text="ইফতারের পূর্বে ও ইফতারের সময় দোয়া করা" view_type="b" />
				<part text="করে ইসতেগফার ও দোয়া করা" view_type="b" />
				<part text="খেজুর অথবা পানি দিয়ে ইফতার করা" view_type="b" />
				<part text="সেহরী খেয়ে রোজা রাখা" view_type="b" />
				<part text="মসজিদে এতেকাফ করা" view_type="b" />
				<part text="বেশি বেশি করে নফল নামাজ আদায় করা" view_type="b" />
				<part text="বেশি করে আল্লাহর জিকির  ও তাসবীহ-তাহলীল করা" view_type="b" />
				<part text="রমজান মাসে লাইলাতুল কদর অন্বেষণ করা" view_type="b" />
				<part text="রমজানের পবিত্রতা রক্ষা করা" view_type="b" />
				<part text="পরিশেষে প্রার্থনা, আল্লাহর সন্তুষ্টির জন্য ইবাদত ও সৎকর্মের মাধ্যমে এই রমজানের ফজিলত আমরা পূর্ণভাবে অর্জন করতে পারি। মহান আল্লাহ এই রমজান মাসে আমাদের উপর রহমত, বরকত ও মাগফেরাত প্রদান করুন এবং আমাদের জাহান্নাম থেকে নাজাত প্রদান করুন। আমিন।" view_type="t" />
			</details>
        </subtopic>
        <subtopic name="শব-ই-ক্বদর ও ই’তিকাফ" show_all="false">
            <brief text="শব-ই-ক্বদরে কুরআন অবতীর্ণ হয়েছে: আল্লাহ তায়ালা বলেন: “আমি একে (কুরআন) অবতীর্ণ করেছি শব-ই-ক্বদরে।” (সূরা কাদর: ১)" />
            <details id="04">
                <part text="শব-ই-ক্বদরের গুরুত্ব ও ফযিলত" view_type="h" />
                <part text="শব-ই-ক্বদরে কুরআন অবতীর্ণ হয়েছে: আল্লাহ তায়ালা বলেন: " view_type="b" />
                <part text="إِنَّا أَنزَلْنَاهُ فِي لَيْلَةِ الْقَدْرِ " view_type="ab" />
                <part text="“আমি একে (কুরআন) অবতীর্ণ করেছি শব-ই-ক্বদরে।” (সূরা কাদর: ১)" view_type="tb" />
                <part text="শব-ই-ক্বদর এক হাজার মাসের চেয়েও উত্তম: আল্লাহ বলেন:" view_type="b" />
                <part text="لَيْلَةُ الْقَدْرِ خَيْرٌ مِّنْ أَلْفِ شَهْرٍ" view_type="ab" />
                <part text="“শব-ই-ক্বদর এক হাজার মাসের চেয়েও উত্তম।” (সূরা কাদর: ৩)" view_type="tb" />
                <part text="আল্লাহ তায়ালা শব-ই-ক্বদরকে বরকতময় রাত বলে উল্লেখ করেছেন: আল্লাহ তায়ালা বলেন:" view_type="b" />
                <part text="إِنَّا أَنزَلْنَاهُ فِي لَيْلَةٍ مُّبَارَكَةٍ" view_type="ab" />
                <part text="“নিশ্চয় আমি ইহা (কুরআন)কে অবর্তীণ করেছি একটি বরকতময় রাতে।” (সূরা দুখান: ৩) (আর এ রাত হল শব-ই-ক্বদর।)" view_type="tb" />
                <part text="শব-ই-ক্বদরে রাত জেগে ইবাদত-বন্দেগী করলে পূর্বের সকল ছোট গুনাহ মোচন হয়ে যায়:" view_type="b" />
                <part text="রাসূল সাল্লাল্লাহু আলাইহি ওয়া সাল্লাম বলেন:" view_type="tb" />
                <part text="مَنْ قَامَ لَيْلَةَ الْقَدْرِ إِيمَانًا وَاحْتِسَابًا غُفِرَ لَهُ مَا تَقَدَّمَ مِنْ ذَنْبِهِ" view_type="ab" />
                <part text="'যে ব্যক্তি ঈমানের সাথে ও সোয়াবের আশায় শব-ই-ক্বদরে রাত জাগরণ করে নফল নামায ও ইবাদত বন্দেগী করবে তার পূর্বের সকল (ছোট) গুনাহ মোচন করে দেয়া হবে।'" view_type="tb" />
				<part text="" view_type="d" />
                <part text="শব-ই-ক্বদর কখন হবে?" view_type="h" />
                <part text="শব-ই-ক্বদর হবে রামাযানের শেষ দশকের বেজোড় রাতে:" view_type="b" />
                <part text="আয়েশা (রা:) হতে বর্ণিত। তিনি বলেন, রাসূল সাল্লাল্লাহু আলাইহি ওয়া সাল্লাম বলেছেন:" view_type="b" />
                <part text="« تَحَرَّوْا لَيْلَةَ الْقَدْرِ فِى الْوِتْرِ مِنَ الْعَشْرِ الأَوَاخِرِ مِنْ رَمَضَانَ »" view_type="ab" />
                <part text="“তোমরা রামাযানের শেষ দশকের বেজোড় রাতে শব-ই-ক্বদর অনুসন্ধান কর।" view_type="tb" />
                <part text="আবু হুরায়রা (রা:) হতে বর্ণিত। রাসূল সাল্লাল্লাহু আলাইহি ওয়া সাল্লাম বলেন:" view_type="b" />
                <part text="« أُرِيتُ لَيْلَةَ الْقَدْرِ ثُمَّ أَيْقَظَنِى بَعْضُ أَهْلِى فَنُسِّيتُهَا فَالْتَمِسُوهَا فِى الْعَشْرِ الْغَوَابِرِ" view_type="ab" />
                <part text="স্বপ্নে আমাকে লাইলাতুল ক্বদ্র দেখানো হল। কিন্তু আমার এক স্ত্রী আমাকে ঘুম থেকে জাগিয়ে দেয়ায় আমি তা ভুলে গিয়েছি। অতএব, তোমরা তা রামাযানের শেষ দশকে অনুসন্ধান কর।” কোন কোন বর্ণনায় রয়েছে, দু ব্যক্তির বিবাদের কারণে রাসূল সাল্লাল্লাহু আলাইহি ওয়া সাল্লাম তা ভুলে গেছেন।" view_type="tb" />
                <part text="শব-ই-ক্বদর কি শুধু রামাযানের সাতাইশ রাতের জন্য নির্দিষ্ট? আমাদের দেশে সাধারণত: মানুষ শুধু রামাযানের সাতাইশ তারিখে রাত জেগে ইবাদত বন্দেগী করে এবং ধারণা করে এ রাতেই শব-ই-ক্বদর অনুষ্ঠিত হবে। কিন্তু এ ধারণা, সুন্নতের সাথে সঙ্গতীপূর্ণ নয়। কারণ, আয়েশা (রা:) হতে বর্ণিত রাসূল সাল্লাল্লাহু আলাইহি ওয়া সাল্লাম বলেন:" view_type="b" />
                <part text="« تَحَرَّوْا لَيْلَةَ الْقَدْرِ فِى الْوِتْرِ مِنَ الْعَشْرِ الأَوَاخِرِ مِنْ رَمَضَانَ" view_type="ab" />
                <part text="“তোমরা রামাযানের শেষ দশকের বেজোড় রাত্রিগুলোতে লাইলাতুল ক্বদর অনুসন্ধান কর।” আবু হুরায়রা (রা:) হতে বর্ণিত। রাসূল সাল্লাল্লাহু আলাইহি ওয়া সাল্লাম বলেন:" view_type="tb" />
                <part text="« أُرِيتُ لَيْلَةَ الْقَدْرِ ثُمَّ أَيْقَظَنِى بَعْضُ أَهْلِى فَنُسِّيتُهَا فَالْتَمِسُوهَا فِى الْعَشْرِ الْغَوَابِرِ »" view_type="ab" />
                <part text="স্বপ্নে আমাকে লাইলাতুল ক্বদ্র দেখানো হল। কিন্তু আমার এক স্ত্রী আমাকে ঘুম থেকে জাগিয়ে দেয়ায় আমি তা ভুলে গিয়েছি। অতএব, তোমরা তা রামাযানের শেষ দশকে অনুসন্ধান কর।" view_type="tb" />
                <part text="তবে শেষ সাত দিনের বেজড় রাতে শব-ই-ক্বদর হওয়ার সম্ভাবনা বেশি যেমন, নিম্নোক্ত হাদীসটি:" view_type="b" />
                <part text="ابْنِ عُمَرَ – رضى الله عنهما – أَنَّ رِجَالاً مِنْ أَصْحَابِ النَّبِىِّ – صلى الله عليه وسلم – أُرُوا لَيْلَةَ الْقَدْرِ فِى الْمَنَامِ فِى السَّبْعِ الأَوَاخِرِ ، فَقَالَ رَسُولُ اللَّهِ – صلى الله عليه وسلم – « أَرَى رُؤْيَاكُمْ قَدْ تَوَاطَأَتْ فِى السَّبْعِ الأَوَاخِرِ ، فَمَنْ كَانَ مُتَحَرِّيَهَا فَلْيَتَحَرَّهَا فِى السَّبْعِ الأَوَاخِرِ »" view_type="ab" />
                <part text="ইবনে উমর (রা:) হতে বর্ণিত যে, কয়েকজন সাহাবী রামা যানের শেষ সাত রাত্রিতে স্বপ্ন মারফত শব-ই-ক্বদর হতে দেখেছেন। সাহাবীদের এ স্বপ্নের কথা জানতে পেরে নবী সাল্লাল্লাহু আলাইহি ওয়া সাল্লাম বলেন: “আমি দেখছি তোমাদের স্বপ্নগুলো মিলে যাচ্ছে শেষ সাত রাত্রিতে। অত:এব কেউ চাইলে শেষ সাত রাত্রিতে লাইলাতুল কদর অনুসন্ধান করতে পারে।” (সহীহ বুখারী ও মুসলিম) এ মর্মে আরও হাদীস রয়েছে।" view_type="tb" />
                <part text="কোন কোন সালাফে-সালেহীন সাতাইশ রাত শব-ই-ক্বদর হওয়ার অধিক সম্ভাবনাময় বলে উল্লেখ করেছেন। সাহাবীগণের মধ্যে ইবনে আব্বাস (রা:), মুআবিয়া, উবাই ইবনে কা’ব (রা:) এর মতামত থেকে এটাই বুঝা যায়। কিন্তু নবী সাল্লাল্লাহু আলাইহি ওয়া সাল্লাম থেকে এভাবে নির্দিষ্টকরে লাইলাতুল কদর হওয়ার কোন হাদীস নাই। তাই উপরোক্ত সাহবীদের কথার উপর ভিত্তি করে বড় জোর সাতাইশে রাতে শব-ই-ক্বদর হওয়াকে অধিক সম্ভাবনাময় বলা যেতে পারে। নিশ্চিতভাবে বলা সম্ভব নয়। সঠিক কথা হল, শব-ই-ক্বদর কখনো ২১, কখনো ২৩, কখনো ২৫, কখনো ২৭ আবার কখনো ২৯ রাতে হতে পারে। সুতরাং শুধু সাতাইশ তারিখ নয় বরং কোন ব্যক্তি যদি রামাযানের শেষ দশকের উপরোক্ত পাঁচটি রাত জাগ্রত হয়ে ইবাদত-বন্দেগী করে তবে নিশ্চিতভাবে শব-ই-ক্বদর পাবে। কিন্তু শুধু সাতাইশ রাত জাগলে শব-ই-ক্বদর পাবে তার কোন নিশ্চয়তা নাই। বরং অন্যান্য রাত বাদ দিয়ে শুধু সাতাইশ রাত উদযাপন করা বিদআতের অন্তর্ভূক্ত। বিশেষ করে আমাদের দেশে যেভাবে শুধু সাতাইশ তারিখ নির্দিষ্ট করে নেয়া হয়েছে সেটা বিদআত ছাড়া অন্য কিছু নয়। তাই বিদআত বর্জন করে সুন্নতী পন্থায় আমল করা আমাদের জন্য অপরিহার্য। " view_type="tb" />
                <part text="শব-ই-ক্বদরের বিশেষ দুয়া:" view_type="b" />
                <part text="উম্মুল মুমিনীন আয়েশা (রা:) হতে বর্ণিত। তিনি বলেন, হে আল্লাহর রাসূল, আমি যদি জানতে পারি যে, কোন রাতটি লাইলাতুল কদর তাহলে তখন কোন দুয়াটি পাঠ করব? তিনি বললেন, তুমি বল:" view_type="tb" />
                <part text="اللَّهُمَّ إِنَّكَ عَفُوٌّ كَرِيمٌ تُحِبُّ الْعَفْوَ فَاعْفُ عَنِّى" view_type="ab" />
                <part text="“হে আল্লাহ, আপনি মহানুভব ক্ষমাশীল। আপনি ক্ষমা করা পছন্দ করেন। অত:এব আপনি আমাকে ক্ষমা করুন।” (তিরমিযী, অনুচ্ছেদ, কোন দুয়াটি শ্রেষ্ঠ। তিনি বলেন: হাদীসটি হাসান, সহীহ)।" view_type="tb" />
                <part text="" view_type="d" />
                <part text="শব-ই-ক্বদরে কী কী ইবাদত করব ?" view_type="h" />
                <part text="প্রথমতঃ আল্লাহ তাআ’লা আমাদের বলে দিয়েছেন যে, এই রাত এক হাজার মাসের থেকেও উত্তম। অর্থাৎ এই এক রাতের ইবাদত এক হাজার মাসের থেকেও উত্তম। [আল্ মিসবাহ আল্ মুনীর/১৫২১] তাই এই রাতটি ইবাদতের মাধ্যমে অতিবাহিত করাই হবে আমাদের মূল উদ্দেশ্য।" view_type="t" />
                <part text="দ্বিতীয়তঃ জানা দরকার যে ইবাদত কাকে বলে? ইবাদত হচ্ছে, প্রত্যেক এমন আন্তরিক ও বাহ্যিক কথা ও কাজ যা, আল্লাহ পছন্দ করেন এবং তাতে সন্তুষ্ট থাকেন। [মাজমুউ ফাতাওয়া,১০/১৪৯] উক্ত সংজ্ঞার আলোকে বলা যেতে পারে যে ইবাদত বিশেষ এক-দুটি কাজে সীমাবদ্ধ নয়। তাই আমরা একাধিক ইবাদতের মাধ্যমে এই রাতটি অতিবাহিত করতে পারি। নিম্নে কিছু উৎকৃষ্ট ইবাদত উল্লেখ করা হলঃ " view_type="t" />
                <part text="ফরয নামায সমূহ ঠিক সময়ে জামাআ’তের সাথে আদায় করা। যেমন মাগরিব, ইশা এবং ফজরের নামায। তার সাথে সাথে সুন্নতে মুআক্কাদা, তাহিয়্যাতুল মসজিদ সহ অন্যান্য মাসনূন নামায আদায় করা।" view_type="b" />
                <part text="কিয়ামে লাইলাতুল্ কদর করা। অর্থাৎ রাতে তারবীহর নামায আদায় করা। নবী (সাঃ) বলেনঃ “যে ব্যক্তি ঈমান ও নেকীর আশায় শব-ই-ক্বদরে কিয়াম করবে (নামায পড়বে) তার বিগত গুনাহ ক্ষমা করা হবে”। [ফাতহুল বারী,৪/২৯৪] এই নামায জামাআতের সাথে আদায় করা উত্তম। অন্যান্য রাতের তুলনায় এই রাতে ইমাম দীর্ঘ কিরাআতের মাধ্যমে নামায সম্পাদন করতে পারেন। ইশার পর প্রথম রাতে কিছু নামায পড়ে বাকী নামায শেষ রাতে পড়াতে পারেন। একা একা নামায আদায়কারী হলে সে তার ইচ্ছানুযায়ী দীর্ঘক্ষণ ধরে নামায পড়তে পারে।" view_type="b" />
                <part text="বেশী বেশী দুআ করা। তন্মধ্যে সেই দুআটি বেশী বেশী পাঠ করা যা নবী (সাঃ) মা আয়েশা (রাযিঃ) কে শিখিয়েছিলেন। মা আয়েশা নবী (সাঃ) কে জিজ্ঞাসা করেনঃ হে আল্লাহর রাসূল! যদি আমি লাইলাতুল কদর লাভ করি, তাহলে কি দুআ করবো? তিনি (সাঃ) বলেনঃ বলবে, (আল্লাহুম্মা ইন্নাকা আফুউন তুহিব্বুল্ আফওয়া ফা’ফু আন্নী”। [আহমদ,৬/১৮২] অর্থ, হে আল্লাহ! তুমি ক্ষমাশীল। ক্ষমা পছন্দ কর, তাই আমাকে ক্ষমা কর”" view_type="b" />
                <part text="এছাড়া বান্দা পছন্দ মত দুনিয়া ও আখেরাতের কল্যাণকর যাবতীয় দুআ করবে। সে গুলো প্রমাণিত আরবী ভাষায় দুআ হোক কিংবা নিজ ভাষায় হোক। এ ক্ষেত্রে ইবাদতকারী একটি সুন্দর সহীহ দুআ সংকলিত দুআর বইয়ের সাহায্য নিতে পারে। সালাফে সালেহীনদের অনেকে এই রাতে অন্যান্য ইবাদতের চেয়ে দুআ করাকে অগ্রাধিকার দিয়েছেন। কারণ এতে বান্দার মুক্ষাপেক্ষীতা, প্রয়োজনীয়তা ও বিনম্রতা প্রকাশ পায়, যা আল্লাহ পছন্দ করেন।" view_type="b" />
                <part text="যিকর আযকার ও তাসবীহ তাহলীল করা। অবশ্য এগুলো দুআরই অংশ বিশেষ। কিন্তু বিশেষ করে সেই শব্দ ও বাক্য সমূহকে যিকর বলে, যার মাধ্যমে আল্লাহর প্রশংসা ও গুণগান করা হয়। যেমন, “লা ইলাহা ইল্লাল্লাহ”, “আল্ হামদু ল্লিল্লাহ” “সুবহানাল্লাহ”, “আল্লাহুআকবার” “আস্তাগফিরুল্লাহ”, “লা হাওলা ওয়ালা কুউআতা ইল্লা বিল্লাহ”। ইত্যাদি।" view_type="b" />
                <part text="কুরআন তিলাওয়াত। কুরআন পাঠ একটি বাচনিক ইবাদত, যা দীর্ঘ সময় ধরে করা যেতে পারে। যার এক একটি অক্ষর পাঠে রয়েছে এক একটি নেকী। নবী (সাঃ) বলেনঃ “যে ব্যক্তি আল্লাহর কিতাবের একটি অক্ষর পড়বে, সে তার বিনিময়ে একটি নেকী পাবে… আমি একথা বলছি না যে, আলিফ,লাম ও মীম একটি অক্ষর; বরং আলিফ একটি অক্ষর লাম একটি অক্ষর এবং মীম একটি অক্ষর”। [তিরমিযী, তিনি বর্ণনাটিকে হাসান সহীহ বলেন] এছাড়া কুরআন যদি কিয়ামত দিবসে আপনার সুপারিশকারী হয়, তাহলে কতই না সৌভাগ্যের বিষয়! নবী (সাঃ) বলেনঃ “তোমরা কুরআন পড়; কারণ সে কিয়ামত দিবসে পাঠকারীর জন্য সুপারিশকারী হিসাবে আগমন করবে”। [ মুসলিম]" view_type="b" />
                <part text="শবে কদরের একটি রাতে এই রকম ইবাদতের মাধ্যমে আপনি ৮৩ বছর ৪ মাসের সমান সওয়াব অর্জন করতে পারেন। ইবাদতের এই সুবর্ণ সুযোগ যেন হাত ছাড়া না হয়। আল্লাহ আমাদের তাওফীক দিন। আমীন! উল্লেখ থাকে যে, ইবাদতের উদ্দেশ্যে বৈষয়িক কাজ-কর্মও ইবাদতে পরিণত হয়। যেমন রোজার উদ্দেশ্যে সাহরী খাওয়া, রাত জাগার জন্য প্রয়োজনীয় কাজ-কর্ম সেরে নেওয়া। তাই শব-ই-ক্বদরে ইবাদতের উদ্দেশ্যে বান্দা যেসব দুনিয়াবী কাজ করে সেগুলোও ইবাদতের অন্তর্ভুক্ত। " view_type="t" />
                <part text="আশা করি আপনাদের বিষয়ের সাথে সম্পৃক্ত কিছু আইডিয়া দিতে পেরেছি। ওয়ামা তাওফীক ইল্লা বিল্লাহ্" view_type="t" />
                <part text="" view_type="d" />
                <part text="রামাযানের শেষ দশক ও ই’তিকাফ" view_type="h" />
                <part text="রামাযানের শেষ দশকে নবী সাল্লাল্লাহু আলাইহি ওয়া সাল্লাম স্ত্রী-পরিবার সহ সারা রাত জেগে ইবাদত করতেন: উম্মুল মুমিনীন আয়েশা (রা:) হতে বর্ণিত। তিনি বলেন: " view_type="t" />
                <part text="إِذَا دَخَلَ الْعَشْرُ شَدَّ مِئْزَرَهُ ، وَأَحْيَا لَيْلَهُ ، وَأَيْقَظَ أَهْلَهُ" view_type="a" />
                <part text="“রামাযানের শেষ দশক প্রবেশ করলে রাসূল সাল্লাল্লাহু আলাইহি ওয়া সাল্লাম কোমর বেঁধে নিতেন, নিজে সারা রাত জাগতেন এবং পরিবারকেও জাগাতেন।” কোমর বাঁধার অর্থ হল: পূর্ণ প্রস্তুতি নিয়ে চেষ্টা-সাধনায় লিপ্ত হওয়া। কোন কোন আলেম এর ব্যাখ্যায় বলেন: স্ত্রী সহবাস থেকে দূরে থাকা।" view_type="t" />
                <part text="রাসূল সাল্লাল্লাহু আলাইহি ওয়া সাল্লাম রামাযানে শেষ দশকে যত বেশি পরিশ্রম করতেন অন্য কখনো করতেন না: আয়েশা (রা:) হতে বর্ণিত। তিনি বলেন:" view_type="t" />
                <part text="كَانَ رَسُولُ اللَّهِ -صلى الله عليه وسلم- يَجْتَهِدُ فِى الْعَشْرِ الأَوَاخِرِ مَا لاَ يَجْتَهِدُ فِى غَيْرِهِ" view_type="a" />
                <part text="রাসূল সাল্লাল্লাহু আলাইহি ওয়া সাল্লাম রামাযানের শেষ দশকে (ইবাদত-বন্দেগীতে) যে পরিমাণ পরিশ্রম করতেন অন্য কখনো করতেন না।”" view_type="t" />
                <part text="" view_type="d" />
                <part text="ইতিকাফ: রমজানের শেষ দশকের একটি গুরুত্বপূর্ণ আমল ইবাদত-বন্দেগি" view_type="h" />
                <part text="রমজানের শেষ দশকের একটি আমল হলো ইতিকাফ করা। ইতিকাফ হলো এই মুবারক দিনগুলোয় ইবাদত-বন্দেগীর উদ্দেশ্যে মসজিদে অবস্থান ও রাতযাপন করা। ইতিকাফ শরীয়তসম্মত একটি আমল হওয়ার ব্যাপারে আল কুরআনে ইঙ্গিত রয়েছে। ইরশাদ হয়েছে : وَأَنْتُمْ عَاكِفُونَ فِي الْمَسَاجِدِ ‘এ অবস্থায় যে তোমরা মসজিদে ইতিকাফরত’(সূরা আল বাকারা:১৮৭)। ইতিকাফ বিষয়ে সহীহ বুখারীতে বর্ণিত দীর্ঘ এক হাদীসের শেষাংশে রয়েছে :" view_type="t" />
                <part text="مَنْ كَانَ اعْتَكَفَ مَعِي فَلْيَعْتَكِفْ الْعَشْرَ الْأَوَاخِرَ فَقَدْ أُرِيْتُ هَذِهِ اللَّيْلَةَ ثُمَّ أُنْسِيْتُهَا ‘" view_type="a" />
                <part text="যে আমার সাথে ইতিকাফ করতে চায় সে যেন শেষ দশকে ইতিকাফ করে, কেননা এই রাত আমাকে দেখানো হয়েছিল, পরে আমাকে তা ভুলিয়ে দেয়া হয়েছে (বুখারী)।" view_type="t" />
                <part text="তাই যার শক্তি সামর্থ্য আছে তার উচিত হবে ইতিকাফে বসে শেষ দশকের রাতগুলো যাপন করা। ইতিকাফকারী নিজকে দুনিয়া থেকে বিচ্ছিন্ন করে ফেলে একনিষ্ঠভাবে আল্লাহর আনুগত্য, দুআ-মুনাজাত, যিকর ইত্যাদির জন্য সে নিজকে মসজিদে আঁটকে ফেলে। দুনিয়াবী সকল দৌড়ঝাঁপ থেকে মুক্ত হয়ে সে মসজিদের পবিত্র আবহে নিজেকে আবদ্ধ করে ফেলে। মন ও শরীর উভয়টাকেই সে নিরঙ্কুশভাবে রাব্বুল আলামীনের দরবারে সঁপে দেয়। যা কিছু আল্লাহকে সন্তষ্ট করে শুধু তাতেই নিজকে সংশ্লিষ্ট করে নেয়। আর এভাবে সে শুধুই আল্লাহর জন্য হয়ে যায়। যা করলে আল্লাহ রাযি হন শুধু তাতেই নিজকে নিয়োজিত করে।" view_type="t" />
                <part text="সুপ্রিয় মুসল্লিয়ান! ইতিকাফের তাৎপর্য হলো, সৃষ্টজীব থেকে সম্পর্ক ছিন্ন করে আল্লাহর সাথে সম্পর্ক স্থাপনের জন্য সুনির্দিষ্ট বলয়ের মধ্যে নিজকে আবদ্ধ করে নেয়া। আর আল্লাহ সম্পর্কে বান্দার জ্ঞান যত বাড়বে, আল্লাহর মহব্বত হৃদয়ে যত পোক্ত হবে, আল্লাহর ডাকে সাড়া দিতে যতটুকু অগ্রসর হবে, দুনিয়ার প্রতি প্রেম ভালোবাসা ততই অর্ন্তহিত হবে।" view_type="t" />
                <part text="ইতিকাফ হলো, রাসূলুল্লাহ সাল্লাল্লাহু আলাইহি ওয়া সাল্লামের সঙ্গে পালিত জিবরীল আলাইহি ওয়া সাল্লামের সুন্নত। জিবরীল আ. প্রতি রমজানেই রাসূলুল্লাহ সাল্লাল্লাহু আলাইহি ওয়া সাল্লামকে কুরআন শুনাতেন এবং নিজেও তাঁর থেকে শুনতেন। আর যে বছর রাসূলুল্লাহ সাল্লাল্লাহু আলাইহি ওয়া সাল্লামের ওয়াফাত হয় সে বছর তিনি দু’বার কুরআন শুনান এবং শোনেন (বুখারী ও মুসলিম)। ইবনে আব্বাস রাযি.এর বর্ণনায় বুখারীতে আরো এসেছে :" view_type="t" />
                <part text="كَانَ النَّبِيُّ صَلَّى اللهُ عَلَيْهِ وَسَلَّمَ أَجْوَدَ النَّاسِ، وَكَانَ أَجْوَدُ مَا يَكُوْنُ فِيْ رَمَضَانَ حِيْنَ يَلْقَاهُ جِبْرِيْلُ، فَيُدَارِسُهُ الْقُرْآنَ وَكَانَ جِبْرِيْلُ عَلَيْهِ السَّلامُ يَلْقَاهُ كُلَّ لَيْلَةٍ مِنْ رَمَضَانَ فَيُدَارِسُهُ الْقُرْآنَ، فَلَرَسُوْلُ اللهِ صَلَّى اللهُ عَلَيْهِ وَسَلَّمَ حِيْنَ يَلْقَاهُ جِبْرِيْلُ أَجْوَدُ بِالْخَيْرِ مِنَ الرِّيحِ الْمُرْسَلَةِ " view_type="a" />
                <part text="‘রাসূলুল্লাহ সাল্লাল্লাহু আলাইহি ওয়া সাল্লাম অধিক দানকারী ছিলেন, তবে তিনি সবচে’ বেশি দান করতেন যখন জিবরীল আ. তাঁকে কুরআন শুনাতেন। আর জিবরীল আ. রমজানের প্রতি রাতেই তার সাথে সাক্ষাৎ করতেন এবং তাঁকে কুরআন শেখাতেন। যখন জিব্রিল আ. রাসূলুল্লাহ সাল্লাল্লাহু আলাইহি ওয়া সাল্লামের সাথে সাক্ষাৎ করতেন তখন তিনি বেগবান বাতাস থেকেও অর্থকড়ি ব্যয়ের ক্ষেত্রে অধিক দানশীল হতেন’ (বুখারী ও মুসলিম)। ইতিকাফের ফযীলত " view_type="t" />
                <part text="রমজানের শেষ দশকের রাতগুলোর যেকোনো একটিতে শবে কদর রয়েছে। আর শবে কদরের ইবাদত তিরাশি বছর চার মাস ইবাদত করার চেয়েও উত্তম। রাসূলুল্লাহ সাল্লাল্লাহু আলাইহি ওয়া সাল্লাম শবে কদর প্রাপ্তির আশা নিয়েই ইতিকাফ করতেন। তিনি প্রথম দশকেও ইতিকাফ করেছেন, মধ্য দশকেও করেছেন, এরপর শেষ দশকে। এ ব্যাপারে তিনি বলেন: ‘আমি প্রথম দশকে ইতিকাফ করেছি, এরপর মধ্য দশকে, এরপর আমাকে দেয়া হয়েছে এবং বলা হয়েছে যে, তা শেষ দশকে। অতএব তোমাদের মধ্যে যার ইতিকাফ করা পছন্দ হয় সে যেন ইতিকাফ করে (মুসলিম)।" view_type="t" />
                <part text="রাসূলুল্লাল্লাহ সাল্লাল্লাহু আলাইহি ওয়া সাল্লাম ইতিকাফ করা কখনো বাদ দেননি। তিনি প্রতি বছর দশ দিন ইতিকাফ করতেন। আর যে বছর রাসূলুল্লাহ সাল্লাল্লাহু আলাইহি ওয়া সাল্লাম ওয়াফাত ফরমান, সে বছর তিনি বিশ দিন ইতিকাফ করেন। উপরন্তু যখন তাঁর স্ত্রীগণ ইতিকাফ করতে প্রতিযোগিতা শুরু করলেন, তিনি ইতিকাফ করা ছেড়ে দিলেন এবং তা শাওয়ালের প্রথম দশকে কাজা করে নিলেন (বুখারী)।" view_type="t" />
                <part text="ইতিকাফ অবস্থায় রাসূলুল্লাহ সাল্লাল্লাহু আলাইহি ওয়া সাল্লাম এমন বিষয় থেকে নিজকে দূরে রেখেছেন, যা তার জন্য বৈধ ছিল। যেমন স্ত্রীসঙ্গ ও নিদ্রাগমন। রমজানের শেষ দশকে কঠোর মেহনতি হওয়া এবং লুঙ্গি বেঁধে নেয়ার ব্যাপারে আয়েশা রাযি. থেকে যে বর্ণনা পাওয়া যায়, তার অর্থ এটাই।" view_type="t" />
                <part text="রাসূলুল্লাহ সাল্লাল্লাহু আলাইহি ওয়া সাল্লামের সাথে তাঁর পবিত্র স্ত্রীগণও ইতিকাফ করতেন। এমনকি রাসূলুল্লাহ সাল্লাল্লাহু আলাইহি ওয়া সাল্লামের ওয়াফাতের পরও তাঁরা ইতিকাফ করেছেন। এমনকি আয়েশা রাযি. থেকে এক বর্ণনায় এসেছে যে, জনৈকা ইস্তেহাযাগ্রস্তা স্ত্রী একবার রাসূলুল্লাহ সাল্লাল্লাহু আলাইহি ওয়া সাল্লামের সাথে এ অবস্থায় ইতিকাফ করলেন যে, তিনি রক্তিম ও হরিদ্রা বর্ণের রক্ত দেখতে পাচ্ছিলেন। তিনি যখন নামাজ পড়তেন আমরা তখন হয়তো তাঁর নিচে প্লেট রেখে দিতাম।" view_type="t" />
                <part text="ইতিকাফের কিছু আহকাম ও মাসাইলঃ" view_type="t" />
                <part text="রাসূল্ল্লুাহ সাল্লাল্লাহু আলাইহি ওয়া সাল্লামের আদর্শের অনুসরণ করে ইতিকাফের উদ্দেশ্য বাস্তবায়নের জন্য চেষ্টা করা।" view_type="b" />
                <part text="নিয়ত করে ইতিকাফ শুরু করে দেয়ার পর ইতিকাফ পূর্ণ করা জরুরী নয়।" view_type="b" />
                <part text="কমপক্ষে কত দিন ইতিকাফ করলে ইতিকাফ হিসেবে ধরা হবে, বিষয়টি অনির্দিষ্ট। তবে ইতিকাফকারী যেদিন থেকে ইতিকাফ শুরু করতে ইচ্ছুক, সেদিন সূর্যাস্তের পূর্বেই তাকে নিজ ইতিকাফের জায়গায় পৌঁছে যেতে হবে।" view_type="b" />
                <part text="নিজের জন্য একটা জায়গা বেছে নেয়া জরুরী, যেখানে নীরবে আল্লাহর যিকর-আযকার করতে পারবে। প্রয়োজনের সময় আরাম করতে পরবে। কাপড় পরিবর্তন করতে পারবে। পরিবারের কেউ এলে তার সাথে সাক্ষৎ করতে পারবে।" view_type="b" />
                <part text="ইতিকাফকারী মসজিদের বিভিন্ন প্রান্তে নফল নামাজ আদায় করতে পারবে। তবে ইতিকাফকারীর জন্য উত্তম হলো অধিক নড়াচড়া ও নফল নামাজ না পড়া। এর প্রথম কারণ, রাসূলুল্লাহ সাল্লাল্লাহু আলাইহি ওয়া সাল্লাম, নিজকে লুকিয়ে রাখা যায়, মসজিদের অভ্যন্তরে এমন একটি জায়গা তৈরি করে নিতেন। আর দ্বিতীয় কারণ যখন কেউ নামাজ পড়ার জায়গায় বসে থাকে তখন ফেরেশতারা তার প্রতি রহমত বর্ষণের দু‘আ করতে থাকে (বুখারী)।" view_type="b" />
                <part text="ইতিকাফ অবস্থায় স্বামী-স্ত্রী মিলিত হওয়া, চুম্বন,স্পর্শ নিষেধ। যেমন আল্লাহ রাব্বুল আলামীন বলেন :" view_type="b" />
                <part text=" وَلَا تُبَاشِرُوهُنَّ وَأَنْتُمْ عَاكِفُونَ فِي الْمَسَاجِد ‘" view_type="a" />
                <part text="ইতিকাফ অবস্থায় মসজিদ থেকে বের হওয়া না হওয়ার ক্ষেত্রে নিম্নবর্ণিত বিষয়গুলোর প্রতি নজর দিতে হবেঃ" view_type="t" />
                <part text="মানবীয় প্রয়োজনে বের হওয়ার অনুমতি আছে। যেমন পায়খানা, প্রস্রাব, পানাহার – যদি তা মসজিদে পৌঁছে দেওয়ার মত কেউ না থাকে। অনুরূপভাবে যে মসজিদে ইতিকাফ করা হচ্ছে তাতে যদি জুমার নামাজ না হয়, তাহলে জুমা আদায়ের জন্য অন্য মসজিদে যাওয়ার অনুমতি আছে।" view_type="b" />
                <part text="এমন সব নেক-আমল বা ইবাদত-বন্দেগীর জন্য বের হওয়া যাবে না, যা ইতিকাফকারীর জন্য অপরিহার্য নয়। যেমন রোগীর সেবা করা, জানাজায় অংশ নেয়া ইত্যাদি। তবে যদি ইতকিাফের শুরুতে এ জাতীয় কোনো শর্ত করে নেয়া হয়, তবে তার কথা ভিন্ন।" view_type="b" />
                <part text="এমন সকল কাজের জন্য মসজিদ থেকে বের হওয়া যাবে না যা ইতিকাফ বিরোধী। যেমন ক্রয়-বিক্রয়, চাষাবাদ ইত্যাদি। ইতিকাফ অবস্থায় এ সকল কাজের জন্য মসজিদ থেকে বের হলে ইতিকাফ বাতিল হয়ে যাবে।" view_type="b" />
                <part text="আল্লাহ্ তা’আলা আমাদের সবাইকে রমজানের শেষ দশক ও শব-ই-ক্বদর নসীব করুন এবং তদানুযায়ী ’আমল করার তাওফিক দান করুন। আমীন!" view_type="t" />
            </details>
        </subtopic>
        <subtopic name="ছাদাকাতুল ফিতর বা ফিতরা" show_all="false">
            <brief text="চন্দ্র বছরের একটি মাসের নাম রমজান। এ মাসে প্রাপ্ত বয়স্ক সকল নারী-পুরুষের ওপর সাওম (অর্থাৎ সুবহি সাদিকের পর থেকে সূর্যাস্ত পর্যন্ত পানাহার ও যৌনসঙ্গম থেকে সাওম পালনের নিয়তে বিরত থাকা) ফরয করা হয়েছে। " />
            <details id="05">
                <part text="ছাদাকাতুল ফিতর বা ফিতরা" view_type="h" />
                <part text="চন্দ্র বছরের একটি মাসের নাম রমজান। এ মাসে প্রাপ্ত বয়স্ক সকল নারী-পুরুষের ওপর সাওম (অর্থাৎ সুবহি সাদিকের পর থেকে সূর্যাস্ত পর্যন্ত পানাহার ও যৌনসঙ্গম থেকে সাওম পালনের নিয়তে বিরত থাকা) ফরয করা হয়েছে। দীর্ঘ একটি মাস সিয়াম সাধনার পর বিশ্বব্যাপী সমগ্র মুসলিম উম্মাহর মাঝে খুশীর বার্তা নিয়ে ঘুরে আসে ঈদুল ফিতর। এদিন ছোট-বড়, ধনী-গরীব সবার মাঝেই চলতে থাকে অনাবিল আনন্দ ও খুশীর মহড়া। এতে যেনো সমাজের গরীব মিসকীন ও অনাথ লোকেরাও শামিল হতে পারে, তাদের পরনেও যেনো ঈদের খুশী উদযাপন করার মত পোষাক এবং ঘরে খাবার থাকে সে জন্য এবং রমজানের সাওম পালনে সাওম পালনকারীগণের ত্রুটি বিচ্যুতি (অনর্থক ও অশালীন কথা ও কাজ) থেকে তাদেরকে পবিত্র করার উদ্দেশ্যে ইসলামী শরী’আহ্ ছাদাকাতুলফিতর ওয়াজিব করেছে। হিজরী দ্বিতীয় সনের সাওম ফরয হওয়ার সময় ছাদাকাতুলফিতর বা যাকাতুল ফিতর ফরয মতান্তরে ওয়াজিব করা হয়।" view_type="t" />
                <part text="ফিতরাকে শরীয়তে ‘যাকাতুল ফিতর এবং ছাদাকাতুলফিতর’ বলা হয়েছে। অর্থাৎ ফিতরের যাকাত বা ফিতরের সদকা। ফিতর বা ফাতূর বলা হয় সেই আহারকে যা দ্বারা রোজাদার রোজা ভঙ্গ করে। [আল মুজাম আল ওয়াসীত/৬৯৪]" view_type="t" />
                <part text="আর যাকাতুল ফিতর বলা হয় ঐ জরুরী দানকে যা, রোজাদারেরা ঈদুল ফিতর উপলক্ষে অভাবীদের দিয়ে থাকে।[প্রাগুক্ত]" view_type="t" />
                <part text="যেহেতু দীর্ঘ দিন রোজা অর্থাৎ পানাহার থেকে বিরত থাকার পর ইফতার বা আহার শুরু করা হয় সে কারণে এটাকে ফিতরের তথা আাহারের যাকাত বলা হয়। [ ফাতহুল বারী ৩/৪৬৩]" view_type="t" />
                <part text="সকদাতুল ফিতর প্রবর্তনের হিকমতঃ" view_type="t" />
                <part text="সদকাতুল ফিতর শরীরের যাকাত।" view_type="b" />
                <part text="এ দ্বারা দরিদ্র মুসলিমদের প্রতি সহানুভূতি প্রকাশ করা হয়। ঈদে আনন্দ উপভোগে তাদের সাহায্য করা হয়। যাতে ধনী- দরিদ্র সকলে ঈদের আনন্দে শামিল হতে পারে। রাসূলে করীম সাল্লাল্ল্লাহু আলাইহি ওয়াসাল্লম বলেছেন :" view_type="b" />
                <part text="أغنوهم عن المسألة في هذا اليوم." view_type="ab" />
                <part text="এ দিনের (তথা ঈদের দিনের) জন্য তোমরা তাদের ধনী করে দাও।" view_type="tb" />
                <part text="আল্লাহ তা আলা যে সিয়াম আদায়ের তাওফিক দিয়েছেন এর শুকরিয়া আদায় করা হয় সদকাতুল ফিতর আদায় করে।" view_type="b" />
                <part text="যদি সিয়াম পালনে কোন ভুল- ত্রুটি হয়ে থাকে তাহলে এর পূর্ণতার জন্য সদকাতুল ফিতরের ভূমিকা আছে।" view_type="b" />
                <part text="ফিতরার পরিমাণঃ মাথা পিছু এক সা’খেজুর অথবা এক সা’ আটা বা কিসমিস অথবা গম।" view_type="t" />
                <part text="ছাদাকাতুলফিতর কার ওপর ফরয / ওয়াজিবঃ" view_type="t" />
                <part text="হানাফী মাযহাব মতে স্বাধীন মুসলিম সাহেবে নিসাব (অর্থাৎ যে স্বাধীন মুসলিম ব্যক্তির নিকট ঈদের দিন সুবহি সাদিকের সময় জীবিকা নির্বাহের অত্যাবশ্যকীয় উপকরণ যথা পরিধেয় বস্ত্র, খাদ্যদ্রব্য, বসবাসের ঘর, ঘরের প্রয়োজনীয় আসবাবপত্র ইত্যাদি ছাড়া সাড়ে বায়ান্ন তোলা রূপা অথবা সাড়ে সাত তোলা সোনা অথবা সাড়ে বায়ান্ন তোলা রূপার সমমূল্যের নগদ টাকা ৯৭,৬৫০ টাকা বা এ পরিমাণ টাকার সম্পদ থাকে ছাদাকাতুলফিতর আদায় করা তার ওপর ওয়াজিব। অনুরূপভাবে ঈদের দিন সুবহি সাদিকের সময় যদি কারো নিকট কিছু সোনা ও কিছু রূপা থাকে যার মূল্য একত্রে সাড়ে বায়ান্ন তোলা রূপার সমমূল্যের হয় অথবা কারো নিকট যদি কিছু সোনা, কিছু রূপা, কিছু নগদ টাকা ও অত্যাবশ্যকীয় উপকরণ ছাড়া কিছু টাকা থাকে, আর এসব একত্রে সাড়ে বায়ান্ন তোলা রূপার সমমূল্যের হয় তাহলে ছাদাকাতুলফিতর আদায় করা তার ওপর ওয়াজিব।" view_type="t" />
                <part text="ইমাম মালিক র. ইমাম শাফিঈ র. ও ইমাম আহমদ ইবন হাম্বল র.-এর মতে পরিবার-পরিজনের ঈদের দিন ও রাতের খাবারের অতিরিক্ত ৩ কেজি ১৪০ গ্রাম খাদ্যদ্রব্য বা সমমূল্যের সম্পদে কারো নিকট থাকলে ছাদাকাতুলফিতর আদায় করা তার ওপর ফরয। তাদের মতে নিসাব পরিমাণ সম্পদ থাকা জরুরি নয়।" view_type="t" />
                <part text="এরূপ ব্যক্তি নিজের ও তার ওপর কারো ভরণ-পোষনের দায়িত্ব থাকলে তাদেরও ফিতরা আদায় করা তার ওপর হানাফী মতে ওয়াজিব ও অন্যান্য ইমামগণের মতে ফরয। যেমন- স্ত্রী, নাবালেগ ছেলে-মেয়ে ইত্যাদি।" view_type="t" />
                <part text="ফিতরা দেয়ার সামর্থ্য রাখে এরকম প্রত্যেক ব্যক্তিকে নিজের ও পরিবারের ঐ সমস্ত সদস্যদের পক্ষ থেকে ফিতরা আদায় করা ফরয যাদের লালন-পালনের দায়িত্ব শরীয়ত কর্তৃক তার উপরে অর্পিত হয়েছে। [ আল মুগনী, ৪/৩০৭, বুখারী হাদীস নং ১৫০৩]" view_type="t" />
                <part text="অবশ্য সেই ব্যক্তি এই আদেশের বাইরে যার নিকট এক দুই বেলার খাবার ব্যতীত অন্য কিছু নেই। [সউদী ফাতাওয়া বোর্ড, ৯/৩৮৭]" view_type="t" />
                <part text="যেসব বস্তু দ্বারা ছাদাকাতুলফিতর আদায় করা যায়ঃ" view_type="t" />
                <part text="হাদীস ও ফিকহের কিতাবসমূহ থেকে কয়েক প্রকার বস্তু পাওয়া যায় যা দ্বারা ছাদাকাতুলফিতর আদায় করা যায়। তবে এসব বস্তুর মধ্যে ছয়টি বস্তু দ্বারা ছাদাকাতুলফিতর আদায় করার ব্যাপারে সকল ইমামগণ একমত। বস্তু ছয়টি হলো : কিসমিস, খোরমা, পনির, গম ও যব (বার্লি)। কারো কারো মতে হাদীস শরীফে ছাদাকাতুলফিতরের উপকরণ হিসেবে যেসব বস্তুর উল্লেখ করেছে তা ব্যতীত অন্য কোনো বস্তু দ্বারা ছাদাকাতুলফিতর আদায় করা যাবে না এমন নয় বরং যে দেশের মানুষ প্রধান খাদ্য হিসেবে যে বস্তু গ্রহণ করে থাকে তা দ্বারা ছাদাকাতুলফিতর আদায় করলে ফিতরা আদায় হয়ে যাবে। যেমন বাংলাদেশে চাউল দ্বারা ফিতরা আদায় করলে আদায় হয়ে যাবে। তবে হাদীসের কিতাবসমূহে যে সব বস্তুর উল্লেখ রয়েছে তা দ্বারা ফিতরা আদায় করা উত্তম। ইমাম আবু হানিফা র.-এর মতে, হাদীসে উল্লেখিত বস্তুসমূহের মধ্যে সর্বোচ্চ মূল্যের বস্তু দ্বারা ছাদাকাতুলফিতরা আদায় করা উত্তম। ইমাম মালিক র. এর মতে খোরমা দ্বারা ছাদাকাতুলফিতরা বা ফিতরা আদায় করা উত্তম। ইমাম শাফিঈ র.-এর মতে গম দ্বারা আদায় করা উত্তম।" view_type="t" />
            </details>
        </subtopic>
        <subtopic name="ঈদ-উল-ফিতর" show_all="false">
            <brief text="ঈদুল ফিতর (আরবি: অর্থাৎ রোজা ভাঙার দিবস) ইসলাম ধর্মাবলম্বীদের দুটো সবচেয়ে বড় ধর্মীয় উৎসবের একটি। দ্বিতীয়টি হলো ঈদুল আযহা।" />
            <details id="06">
                <part text="ঈদুল ফিতর" view_type="h" />
                <part text="ঈদুল ফিত্র (আরবি: অর্থাৎ রোজা ভাঙার দিবস) ইসলাম ধর্মাবলম্বীদের দুটো সবচেয়ে বড় ধর্মীয় উৎসবের একটি। দ্বিতীয়টি হলো ঈদুল আযহা। ধর্মীয় পরিভাষায় একে ইয়াউমুল জাএজ (অর্থঃ পুরস্কারের দিবস) হিসেবেও বর্ণনা করা হয়েছে। এ দু’টি ঈদের মধ্যে ঈদুল ফিতরের ব্যপ্তি ও প্রভাব বহুদূর বিস্তৃত মুসলিম মানসে ও জীবনে।" view_type="t" />
                <part text="ঈদ শব্দের আর এক অর্থ- ফিরে আসা। এমন দিনকে ঈদ বলা হয় যে দিন মানুষ একত্র হয় ও দিনটি বারবার ফিরে আসে। এ শব্দ দ্বারা এ দিবসের নাম রাখার তাৎপর্য হলো আল্লাহ রাববুল আলামিন এ দিবসে তাঁর বান্দাদেরকে নিয়ামাত ও অনুগ্রহ দ্বারা বারবার ধন্য করেন ও বারবার তাঁর ইহসানের দৃষ্টি দান করেন। যেমন রমাদানে পানাহার নিষিদ্ধ করার পর আবার পানাহারের আদেশ প্রদান করেন। ছদকায়ে ফিতর, হজ-যিয়ারত, কুরবানির গোশত ইত্যাদি নিয়ামাত তিনি বারবার ফিরিয়ে দেন। আর এ সকল নিয়ামাত ফিরে পেয়ে ভোগ করার জন্য অভ্যাসগতভাবেই মানুষ আনন্দ-ফুর্তি করে থাকে। মুসলিম উম্মার প্রত্যেক সদস্যের আবেগ, অনুভূতি, ভালবাসা, মমতা ঈদের এ পবিত্র ও অনাবিল আনন্দ উৎসবে একাকার হয়ে যায়। ‘‘নিশ্চয়ই তোমাদের এ জাতি একক  একটি জাতি’’ মহান আল্লাহর এ ঘোষণার বাস্তবরূপটি চরমভাবে প্রকটিত হয় বিশ্বাবাসীর সামনে।" view_type="t" />
                <part text="" view_type="d" />
                <part text="প্রস্তুতি ও করনীয়" view_type="h" />
                <part text="ঈদ আমাদের জন্য এক বিরাট নিয়ামাত। কিন্তু আমরা এ দিনকে নিয়ামাত হিসাবে গ্রহণ করি না।  এ দিনে অনেক কাজ আছে যার মাধ্যমে আমরা আল্লাহ তায়ালার নিকটবর্তী হতে পারি এবং ঈদ উদযাপনও একটি ইবাদাতে পরিণত হতে পারে। ঈদের দিন আমাদের করণীয় আমলগুলো হলঃ" view_type="t" />
                <part text="ঈদের চাঁদ দেখার পর থেকে তাকবীর পাঠ করাঃ তাকবীর পাঠ করার মাধ্যমে আল্লাহর শ্রেষ্ঠত্ব  প্রকাশ করা হয়। তাকবীর হলো : আল্লাহু আকবার আল্লাহু আকবার। লা-ইলাহা ইল্লাল্লাহ। আল্লাহু আকবার আল্লাহু আকবার। ওয়া লিল্লাহিল হামদ।" view_type="b" />
                <part text="বাক্যটি উচ্চস্বরে পড়া। আবদুল্লাহ ইবনে উমার রাদি আল্লাহু আনহু থেকে বর্ণিত, ‘রাসূলুল্লাহ সাল্লাল্লাহু আলাইহি ওয়াসাল্লাম ঈদুল ফিতরের দিন ঘর থেকে বের হয়ে ঈদগাহে পৌঁছা পর্যন্ত তাকবীর পাঠ করতেন।’ [মুসতাদরাক : ১১০৬] যখন সালাত শেষ হয়ে যেত তখন আর তাকবীর পাঠ করতেন না। বিশেষভাবে ঈদগাহের উদ্দেশ্যে যখন বের হবে ও ঈদগাহে সালাতের অপেক্ষায় যখন থাকবে তখন গুরুত্বসহকারে তাকবীর পাঠ করতে হবে। পুরুষরা মসজিদে, বাজারে ও ঘরে এ তাকবীর ধ্বনি জোরে দিতে থাকবে। আর মহিলারা তাকবীর বলবে আস্তে।" view_type="tb" />
                <part text="ঈদের দিন নতুন বা পরিচ্ছন্ন পোশাক পরিধান করাঃ ঈদে উত্তম জামা-কাপড় পরিধান করে ঈদ উদযাপন করা। এ দিনে সকল মানুষ একত্রে জমায়েত হয়, তাই প্রত্যেক মুসলিমের উচিত হল তার প্রতি আল্লাহর যে নিয়ামাত তা প্রকাশ করণার্থে ও আল্লাহর শুকরিয়া আদায় স্বরূপ নিজেকে সর্বোত্তম সাজে সজ্জিত করা। আব্দুল্লাহ ইবনে আমর রাদি আল্লাহু আনহু থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম বলেছেন : ‘আল্লাহ রাববুল আলামিন তাঁর বান্দার উপর তাঁর প্রদত্ত নিয়ামাতের প্রকাশ দেখতে পছন্দ করেন।’ [সহীহ আলজামে : ১৮৮৭] ইবনুল কায়্যিম রহমাতুল্লাহি আলাইহি বলেছেন : ‘নবী কারীম সাল্লাল্লাহু আলাইহি ওয়াসাল্লাম দু ঈদেই ঈদগাহে যাওয়ার পূর্বে সর্বোত্তম পোশাক পরিধান করতেন।’ [যাদুল মায়াদ]" view_type="b" />
                <part text="ঈদের দিন গোসল করাঃ ঈদের দিন গোসল করার মাধ্যমে পরিষ্কার-পরিচ্ছছন্নতা অর্জন করা একান্ত প্রয়োজন। কেননা এ দিনে সকল মানুষ সালাত আদায়ের জন্য মিলিত হয়। ইবনে উমার রাদি আল্লাহু আনহু থেকে বিশুদ্ধ সূত্রে বর্ণিত যে, ‘তিনি ঈদুল ফিতরের দিনে ঈদগাহে যাওয়ার পূর্বে গোসল করতেন।’ [সুনান বায়হাকী : ৫৯২০]" view_type="b" />
                <part text="যাকাতুল ফিতরাহ দেয়াঃ রমজান মাসে সিয়ামের ত্রুটি-বিচ্যুতি পূরণার্থে এবং অভাবগ্রস্তদের খাবার প্রদানের উদ্দেশ্যে ঈদের সালাতের পূর্বে নির্ধারিত পরিমাণের যে খাদ্য সামগ্রী দান করা হয়ে থাকে, শরীয়াতের পরিভাষায় তাকেই যাকাতুল ফিত্র বা ফিতরাহ বলা হয়ে থাকে।  হাদিসে বর্ণিত, ‘রাসূল সাল্লাল্লাহু আলাইহি ওয়াসাল্লাম ঈদের সালাতে যাওয়ার পূর্বে ফিতরাহ আদায় করার আদেশ দিলেন।’ [সহীহ বুখারি : ১৫০৩]" view_type="b" />
                <part text="ঈদের দিনে খাবার গ্রহণঃ ঈদুল ফিতরের দিনে ঈদের সালাত আদায়ের পূর্বে খাবার গ্রহণ করা এবং  ঈদুল আজহার দিন ঈদের সালাতের পূর্বে কিছু না খেয়ে সালাত আদায়ের পর কুরবানির গোশত খাওয়া সুন্নাত। বুরাইদা রাদি আল্লাহু আনহু থেকে বর্ণিত, ‘নবী কারীম সাল্লাল্লাহু আলাইহি ওয়াসাল্লাম ঈদুল ফিতরের দিনে না খেয়ে বের হতেন না, আর ঈদুল আজহার দিনে ঈদের সালাতের পূর্বে খেতেন না।’ [সুনান আততিরমীযি : ৫৪৫]" view_type="b" />
                <part text="পায়ে হেঁটে ঈদগাহে যাওয়াঃ আর ঈদগাহে পায়ে হেঁটে যাওয়া হল সুন্নাহর অন্তর্ভুক্ত। আলী রাদি আল্লাহু আনহু থেকে বর্ণিত, তিনি বলেন : ‘সুন্নাত হল ঈদগাহে পায়ে হেঁটে যাওয়া।’ [সুনান আততিরমিযী : ৫৩৩] উভয় পথের লোকদেরকে সালাম দেয়া ও ঈদের শুভেচ্ছা বিনিময় করার জন্য যে পথে যাবে সে পথে না ফিরে অন্য পথে ফিরে আসা। হাদিসে বর্ণনা করা হয়েছে, ‘নবী কারীম সাল্লাল্লাহু আলাইহি ওয়াসাল্লাম ঈদের দিনে পথ বিপরীত করতেন।’ [সহীহ বুখারী : ৯৮৬]" view_type="b" />
                <part text="ঈদের সালাত আদায় করাঃ ঈদের দিনে সবচেয়ে গুরুত্বপূর্ণ বিষয় হলো ঈদের সালাত আদায় করা- এটি ওয়াজিব। প্রকৃতপক্ষে একজন ঈমানদার বান্দাহ সালাত আদায়ের মাধ্যমে বেশি আনন্দিত হয়ে থাকে। হাদিসে এসেছে, ‘নবী কারীম সাল্লাল্লাহু আলাইহি ওয়াসাল্লাম ঈদুল ফিতরের দিনে বের হয়ে দু রাকাত ঈদের সালাত আদায় করেছেন। এর পূর্বে ও পরে অন্য কোন নামাজ আদায় করেননি।’ [সহীহ বুখারি : ৯৮৯] ঈদের সালাতে মহিলাদেরকে শামিল করানোর বিষয়ে হাদিসে বলা হয়েছে, উম্মে আতিয়া রাদি আল্লাহু আনহা বলেন, ‘আমাদেরকে রাসূলুল্লাহ সাল্লাল্লাহু আলাইহি ওয়াসাল্লাম আদেশ করেছেন আমরা যেন মহিলাদেরকে ঈদুল ফিতর ও ঈদুল আজহাতে সালাতের জন্য বের করে দেই; পরিণত বয়স্কা, ঋতুবর্তী ও গৃহবাসিনীসহ সকলকেই। কিন্তু ঋতুবর্তী (ঈদগাহে উপস্থিত হয়ে) সালাত আদায় থেকে বিরত থাকবে তবে কল্যাণ ও মুসলিমদের দোয়া পত্যক্ষ করতে অংশ নিবে। তিনি জিজ্ঞেস করলেন, হে আল্লাহর রাসূল! আমাদের মাঝে কারো কারো ওড়না নেই (যা পরিধান করে আমরা ঈদের সালাতে যেতে পারি)। রাসূলুল্লাহ সাল্লাল্লাহু আলাইহি ওয়াসাল্লাম বললেন, ‘সে তার অন্য বোন থেকে ওড়না নিয়ে পরিধান করবে।’ [সহীহ মুসলিম : ২০৯৩]" view_type="b" />
                <part text="ঈদের খুতবা শ্রবণ করাঃ ঈদের খুতবা বিশেষ গুরুত্বের দাবি রাখে। এতে ইসলামের বিভিন্ন বিষয়ে নির্দেশনা দেয়া হয়ে থাকে। আব্দুল্লাহ বিন সায়েব রাদি আল্লাহু আনহু থেকে বর্ণিত, তিনি বলেন : ‘আমি নবী কারীম সাল্লাল্লাহু আলাইহি ওয়াসাল্লামের সাথে ঈদ উদযাপন করলাম। যখন তিনি ঈদের সালাত শেষ করলেন, বললেন : আমরা এখন খুতবা দেব। যার ভালো লাগে সে যেন বসে আর যে চলে যেতে চায় সে যেতে পারে।’ [সুনান আবূ দাউদ : ১১৫৭]" view_type="b" />
                <part text="ঈদে শুভেচ্ছা বিনিময়ের ভাষাঃ ঈদে পরস্পরকে শুভেচ্ছা জানানো শরিয়ত অনুমোদিত একটি বিষয়। বিভিন্ন বাক্য দ্বারা এ শুভেচ্ছা বিনিময় করা যায়। যেমন : (ক) হাফেয ইবনে হাজার রহমাতুল্লাহি আলাইহি বলেছেন, সাহাবায়ে কিরামগণ ঈদের দিন সাক্ষাৎকালে একে অপরকে বলতেন : ‘তাকাববালাল্লাহু মিন্না ওয়া মিনকা’ অর্থ- আল্লাহতায়ালা আমাদের ও আপনার ভাল কাজগুলো কবুল করুন। (খ) ‘ঈদ মুবারক’ ইনশাআল্লাহ। (গ) ‘ঈদুকুম সাঈদ’ বলে ঈদের শুভেচ্ছা বিনিময় করা যায়।" view_type="b" />
                <part text="দোয়া ও ইস্তেগফার করাঃ ঈদের দিনে আল্লাহ তায়ালা অনেক বান্দাহকে মাপ করে দেন। মুয়ারিরক আলঈজলী রাহমাতুল্লাহি আলাইহি বলেন, ঈদের এই দিনে আল্লাহ তায়ালা একদল লোককে এভাবে  মাপ করে দিবেন, যেমনি তাদের মা তাদের নিষ্পাপ জন্ম দিয়েছিল। নবী কারীম সাল্লাল্লাহু আলাইহি ওয়াসাল্লাম এরশাদ করেন, ‘তারা যেন এই দিনে মুসলিমদের জামায়াতে দোয়ায় অংশগ্রহণ করে।’ [লাতাইফুল মায়ারিফ]" view_type="b" />
                <part text="মুসাফাহা ও মুআনাকা করাঃ মুসাফাহা ও মুআনাকা করার মাধ্যমে পারস্পরিক সম্পর্ক বৃদ্ধি হয়। আবু হুরায়রা রাদি আল্লাহু আনহু থেকে বর্ণিত, ‘একদা হাসান ইবনে আলী রাদি আল্লাহু আনহু নবী কারীম সাল্লাল্লাহু আলাইহি ওয়াসাল্লাসের নিকট আসলেন, তিনি তখন তাকে জড়িয়ে ধরলেন এবং মুআনাকা (কোলাকুলি) করলেন।’  [শারহুস সুন্নাহ]" view_type="b" />
                <part text="ইয়াতীম ও অভাবীকে খাবার খাওয়ানোঃ ইয়াতিমের খোঁজ-খবর নেয়া, তাদেরকে খাবার খাওয়ানো এবং সম্ভব হলে তাদের নতুন কাপড়ের ব্যবস্থা করে দেয়া। এটা ঈমানদারদের অন্যতম বৈশিষ্ট্য। আল কুরআনে বলা হয়েছে, তারা খাদ্যের প্রতি আসক্তি থাকা সত্ত্বেও মিসকীন, ইয়াতীম ও বন্দীকে খাদ্য দান করে  [সূরা আদদাহর : ৮]" view_type="b" />
                <part text="আত্মীয়-স্বজনের খোঁজ-খবর নেয়াঃ ঈদের সময় বিভিন্ন আত্মীয়-স্বজনের খোঁজ-খবর নেয়া ও তাদের বাড়িতে বেড়াতে যাওয়ার বিশেষ সুযোগ তৈরি হয়। এ সম্পর্কে রাসূল সাল্লাল্লাহু আলইহি ওয়াসাল্লাম বলেছেন, ‘যে আখেরাতে বিশ্বাস করে, সে যেন আত্মীয়-স্বজনের সাথে সম্পর্ক বজায় রাখে।’ [সহীহ বুখারি : ৬১৩৮]" view_type="b" />
                <part text="প্রতিবেশীর খোঁজ-খবর নেয়াঃ ঈদের সময় প্রতিবেশীর হক আদায়ের সুযোগ তৈরি হয়। আল কুরআনে বলা হয়েছে, ‘তোমরা ইবাদাত কর আল্লাহর, তাঁর সাথে কোন কিছুকে শরিক করো না। আর সদ্ব্যবহার কর মাতা-পিতার সাথে, নিকট আত্মীয়ের সাথে, ইয়াতীম, মিসকীন,  প্রতিবেশী, অনাত্মীয় প্রতিবেশী, পার্শ্ববর্তী সাথী, মুসাফির এবং তোমাদের মালিকানাভুক্ত দাস-দাসীদের সাথে। নিশ্চয়ই আল্লাহ পছন্দ করেন না তাদেরকে, যারা দাম্ভিক, অহঙ্কারী।’ [সূরা নিসা : ৩৬]" view_type="b" />
                <part text="মন-মালিন্য দূর করাঃ জীবন চলার পথে বিভিন্ন পর্যায়ে কারো কারো সম্পর্কের অবনতি হতে পারে। ঈদের সময় পারস্পরিক মন-মলিন্য দূর করা ও সম্পর্ক সুদৃঢ় করার উত্তম সময়। হাদিসে এসেছে, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, ‘কোন মুসলিমের জন্য বৈধ নয় যে তার ভাইকে তিন দিনের বেশি সময় সম্পর্ক ছিন্ন রাখবে। তাদের অবস্থা এমন যে দেখা সাক্ষাৎ হলে একজন অন্য জনকে এড়িয়ে চলে। এ দুজনের মাঝে ঐ ব্যক্তি শ্রেষ্ঠ যে প্রথম সালাম দেয়।’ [সহীহ মুসলিম : ৬৬৯৭]" view_type="b" />
                <part text="আনন্দ প্রকাশ  করাঃ ইসলাম এমন একটি জীবনব্যবস্থা যেখানে সুস্থ বিনোদনের সুযোগ রয়েছে। উম্মুল মুমিনীন আয়েশা রাদি আল্লাহু আনহা বর্ণনা করেন : ‘রাসূলুল্লাহ সাল্লাল্লাহু আলাইহি ওয়াসাল্লাম ঈদের দিন আমার ঘরে আগমন করলেন, তখন আমার নিকট দু’টি ছোট মেয়ে গান গাইতেছিল, বুয়াস যুদ্ধের বীরদের স্মরণে। তারা পেশাদার গায়িকা ছিল না। ইতোমধ্যে আবু বকর রাদি আল্লাহু আনহু ঘরে প্রবেশ করে এই বলে আমাকে ধমকাতে লাগলেন যে, নবীজির ঘরে শয়তানের বাঁশি? রাসূলুল্লাহ সাল্লাল্লাহু আলাইহি ওয়াসাল্লাম তাঁর কথা শুনে বললেন, ‘মেয়ে দুটিকে গাইতে দাও হে আবু বকর! প্রত্যেক জাতির ঈদ আছে, আর এটি আমাদের ঈদের দিন।’ [সহীহ বুখারি : ৯৫২]" view_type="b" />
                <part text="ঈদ উৎসবকে উপলক্ষ করে সকল প্রকার পাপাচার ও অশ্লীলতায় নিমজ্জিত হওয়া থেকে নিজেকে ও পরিবারকে রক্ষা করা।" view_type="b" />
                <part text="" view_type="d" />
                <part text="ঈদে যা বর্জনীয়" view_type="h" />
                <part text="ঈদ মুসলিম জাতির গুরুত্বপূর্ণ উৎসব। আর আমাদের রয়েছে নিজস্ব সংস্কৃতি। আমরা ঈদ পালনে অনেকে ইসলাম সমর্থন করে না এমন সব সংস্কৃতিতে নিমজ্জিত হচ্ছি। যা আমাদের বর্জন করা দরকার। ঈদে বর্জনীয় বিষয়গুলো হলঃ" view_type="t" />
                <part text="ঈদের দিন সিয়াম পালন করাঃ ঈদের দিন সিয়াম পালন করলে ঈদের দিনের কাজসমূহ যথাযথ পালন করা যাবে না। সেজন্য হাদিসে ঈদের দিন সিয়াম পালন করা থেকে বিরত থাকার নির্দেশ এসেছে।  [সহীহ মুসলিম : ২৭৩০]" view_type="b" />
                <part text="বিজাতীয় আচরণ প্রদর্শনঃ বিজাতীয় আচরণ মুসলিম সমাজে ব্যাপকভাবে ছড়িয়ে পড়েছে। পোশাক-পরিচ্ছদে, চাল-চলনে, শুভেচ্ছা বিনিময়ে অমুসলিমদের অনুকরণে লিপ্ত হয়ে পড়েছে মুসলমানদের অনেকেই। আবদুল্লাহ বিন আমর রাদি আল্লাহু আনহু থেকে বর্ণিত হাদিসে রাসূলুল্লাহ সাল্লাল্লাহু আলাইহি ওয়াসাল্লাম বলেছেন, ‘যে ব্যক্তি অন্য জাতির সাথে সাদৃশ্যতা রাখবে সে তাদের দলভুক্ত বলে গণ্য হবে।’ [আবু দাউদ : ৪০৩৩]" view_type="b" />
                <part text="নারীদের খোলা-মেলা অবস্থায় রাস্তাঘাটে বের হওয়াঃ ঈদের দিনে নারীদের বেপর্দা অবস্থায় রাস্তাঘাটে বের হওয়া যাবে না। এ বিষয়ে কুরআনে বলা হয়েছে, ‘আর তোমরা নিজ ঘরে অবস্থান করবে এবং প্রাচীন মুর্খতার যুগের মত নিজেদের প্রদর্শন করে বেড়াবে না।’ [সূরা আহযাব : ৩৩] নারীগণ পর্দা পালন করে বের হবে। আবু হুরায়রা রাদি আল্লাহু আনহু থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, জাহান্নামবাসী দু’ধরনের লোক, যাদের আমি এখনও দেখতে পাইনি। একদল লোক যাদের সাথে গরুর লেজের ন্যায় চাবুক থাকবে, তা দিয়ে তারা লোকজনকে প্রহার করবে। আর এক দল এমন নারী  যারা পোশাক পরিধান করেও উলঙ্গ মানুষের মত হবে, অন্যদের আকর্ষণ করবে ও অন্যরাও তাদের প্রতি আকৃষ্ট হবে, তাদের মাথার চুলের অবস্থা উটের হেলে পড়া কুঁজের ন্যায়। ওরা জান্নাতে প্রবেশ করবে না, এমনকি তার সুগন্ধিও পাবে না, যদিও তার সুগন্ধি বহু দূর থেকে পাওয়া যায়। [সহীহ মুসলিম : ৫৭০৪]" view_type="b" />
                <part text="গান-বাজনা করা, অশ্লীল সিনেমা ও নাটক দেখাঃ ঈদ উপলক্ষে বিশেষ নাটক, সিনেমা ও বিভিন্ন গান বাজনা- যা ইসলাম অনুমোদন করে না, তা থেকে বিরত থাকতে হবে। রাসূলুল্লাহ সাল্লাল্লাহু আলাইহি ওয়াসাল্লাম বলেছেন, ‘আমার উম্মতের মাঝে এমন একটা দল পাওয়া যাবে যারা ব্যভিচার, রেশমি পোশাক, মদ ও বাদ্যযন্ত্রকে হালাল (বৈধ) মনে করবে।’ [সহীহ বুখারি : ৫৫৯০]" view_type="b" />
                <part text="বেহুদা কাজে সময় ব্যয় করাঃ অনেকে বেহুদা কাজে ঈদে রাত জাগরণ ও দিনে বেহুদা কাজে সময় নষ্ট করে থাকে। সেজন্য বেহুদা কাজে সময় নষ্ট করা থেকে বিরত থাকা দরকার। আল কুরআনে মুমিনের গুণাবলি সম্পর্কে বলা হয়েছে, ‘আর যারা অনর্থক কথা-কর্ম থেকে বিমুখ থাকে।’ [সূরা মুমিনুন : ০৩]" view_type="b" />
                <part text="জামায়াতের সাথে ফরজ সালাত আদায়ে অলসতা করাঃ ঈদের আনন্দে এমনভাবে উদাসীন থাকেন যে, ফরজ সালাত আদায়ে অলসতা করেন, যা গ্রহণযোগ্য নয়। আল কুরআনে বলা হয়েছে, ‘অতএব সেই সালাত আদায়কারীদের জন্য দুর্ভোগ, যারা নিজেদের সালাতে অমনোযোগী।’ [সূরা আল মাউন : ৪-৫] ঈমানদার বান্দাহগণ সালাত আদায়ে কোনো গাফলতি করে না। কুরআনের ঘোষণা, ‘আর যারা নিজেদের সালাতের হিফাযত করে।’ [সূরা মায়ারিজ : ৩৪]" view_type="b" />
                <part text="অবাধে নারীদের সাথে দেখা-সাক্ষাৎঃ দেখা যায় অন্যান্য সময়ের চেয়ে এই গুনাহের কাজটা ঈদের দিনে বেশি করা হয়। নিকট আত্মীয়দের মাঝে যাদের সাথে দেখা-সাক্ষাৎ শরিয়ত অনুমোদিত নয়, তাদের সাথে অবাধে দেখা-সাক্ষাৎ করা হয়। উকবাহ ইবনে আমের রাদি আল্লাহু আনহু থেকে বর্ণিত, রাসূলে কারীম সাল্লাল্লাহু আলাইহি ওয়াসাল্লাম বলেন, ‘তোমরা মহিলাদের সাথে দেখা-সাক্ষাৎ করা থেকে নিজেদের বাঁচিয়ে রাখবে।’ মদিনার আনসারদের মধ্য থেকে এক লোক প্রশ্ন করল হে আল্লাহর রাসূল! দেবর-ভাসুর প্রমুখ আত্মীয়দের সাথে দেখা-সাক্ষাৎ সম্পর্কে আপনার অভিমত কী? তিনি উত্তরে বললেন, ‘এ ধরনের আত্মীয়-স্বজন তো মৃত্যু।’ [সহীহ বুখারি : ৫২৩২]" view_type="b" />
                <part text="অপচয় ও অপব্যয় করাঃ ঈদের কেনাকাটা থেকে শুরু করে এ উপলক্ষে সব কিছুতেই অপচয় ও অপব্যয় করা  হয়। অথচ কুরআনে বলা হয়েছে, ‘আর তোমরা কোনভাবেই অপব্যয় করো না, নিশ্চয়ই অপব্যয়কারী শয়তানের ভাই।’ [সূরা বনি ইসরাঈল : ২৬-২৭] আরো বলা হয়েছে, ‘এবং তোমরা খাও, পান করো এবং অপচয় করো না।’ [সূরা আরাফ : ৩১] ঈদের দিনকে কবর যিয়ারতের জন্য নির্দিষ্ট করা : অনেকে এ দিনকে কবর যিয়ারতের জন্য নির্দিষ্ট করে থাকেন, যা রাসূলুল্লাহ সাল্লাল্লাহু আলাইহি ওয়াসাল্লাম ও সাহাবায়ে কিরাম থেকে সাব্যস্ত হয়নি। অতএব ঈদের দিনকে কবর যিয়ারতের জন্য নির্দিষ্ট করা যাবে না। এজন্য রাসূল সাল্লাল্লাহু আলাইহি ওয়াসাল্লাম বলেছেন, ‘যে এমন ইবাদাত করল যাতে আমাদের কোন নির্দেশনা নেই তা পরিত্যাজ্য হিসাবে গণ্য হবে।’ [সহীহ মুসলিম : ৪৫৯০]" view_type="b" />
                <part text="জুয়া খেলা ও আতশবাজি করাঃ এগুলো শরিয়ত বিরোধী কাজ। আল্লাহ তায়ালা বলেন, ‘হে মুমিনগণ, নিশ্চয়ই মদ, জুয়া, প্রতিমা-বেদী ও ভাগ্যনির্ধারক তীরসমূহ তো নাপাক শয়তানের কর্ম। সুতরাং তোমরা তা পরিহার কর, যাতে তোমরা সফলকাম হও।’ [সূরা মায়িদাহ : ৯০]" view_type="b" />
                <part text="মানুষকে কষ্ট দেয়াঃ ঈদের দিনে অনেকে এমন কাজ করেন যা মানুষকে কষ্ট দেয়। যেমন, রাস্তা আঁকিয়ে মানুষের কাছ থেকে টাকা নেয়া, এমন আনন্দ করা যাতে অন্যরা কষ্ট পায়। হাদিসে বর্ণিত হয়েছে, রাসূলুল্লাহ সাল্লাল্লাহু আলাইহি ওয়াসাল্লাম বলেন, ‘মুসলিম ঐ ব্যক্তি যার  হাত ও জিহবা থেকে অন্যরা নিরাপদ।’ [সহীহ বুখারী : ৬৪৮৪]" view_type="b" />
                <part text="ঈদের সালাত আদায় না করে কেবল আনন্দ ফুর্তি করাঃ অনেকে ঈদের আনন্দে মাতওয়ারা হয়ে নতুন জামা-কাপড় পরিধান, সেমাই, ফিরনী ইত্যাদি নিয়ে ব্যস্ত হয়ে পড়েন, ঈদের সালাত আদায় করার কথা ভুলে যান। অথচ এই দিনে ঈদের সালাত আদায় করা হচ্ছে মূল করণীয়।" view_type="b" />
                <part text="ঈদ একটি ইবাদাত। আনন্দ ও ফুর্তি করার মাধ্যমেও যে ইবাদাত পালন করা যায়, ঈদ তার অন্যতম উদাহরণ। শরীয়াহ সম্মতভাবে আনন্দ প্রকাশ করার বিষয়ে কুরআনে এসেছে, ‘বল, এটা আল্লাহর অনুগ্রহ ও রহমত, সুতরাং এ নিয়েই যেন তারা খুশি হয়। এটি যা তারা জমা করে তা থেকে উত্তম।’ [সূরা ইউনুস : ৫৮]" view_type="t" />
                <part text="আল্লাহর শ্রেষ্ঠত্ব প্রকাশ এবং শুকরিয়া আদায়ের মাধ্যমে আমরা ঈদ উদ্যাপন করবো ইনশাআল্লাহ। এ বিষয়ে আল কুরআনে আল্লাহ বলেন, “আর যাতে তোমরা সংখ্যা পূরণ কর এবং তিনি তোমাদেরকে যে হিদায়াত দিয়েছেন, তার জন্য আল্লাহর বড়ত্ব ঘোষণা কর এবং যাতে তোমরা শোকর কর।” [সূরা আল বাকারাহ : ১৮৫]" view_type="t" />
                <part text="আল্লাহ্ তা’আলা আমাদের সবাইকে ঈদের প্রকৃত শিক্ষা উপলব্ধি করার এবং তদানুযায়ী ’আমল করার তাওফিক দান করুন। আমীন!" view_type="t" />
            </details>
        </subtopic>
        <subtopic name="রমজানের ইবাদত" show_all="false">
            <brief text="মাহে রমজানে আল্লাহর নিয়ামত উপভোগ করে ইবাদত করা হচ্ছে একজন মুসলিমের প্রধান কাজ। রমজান মাস ইবাদতের বসন্তকাল। মাহে রমজানের সিয়াম সাধনা আল্লাহর অনন্ত অসীম রহমতের দ্বার উন্মুক্ত করে দেয়।" />
            <details id="07">
                <url link="http://m.dhakatimes.com.bd/tag/roja-prayer/" />
            </details>
        </subtopic>
        <subtopic name="রমজানের স্বাস্থ্যকথা" show_all="false">
            <brief text="রমজান মাসে মুসলিম জাহান ইসলামিক চিন্তা চেতনায় এবং মহান আল্লাহ্‌কে সন্তুষ্ট করতে রোজা রাখেন। এতে শরীরের নানান বিষয়ে খেয়াল রাখা জরুরী তাই রমজান মাসে সঠিক স্বাস্থ্য কথা অনুসরণ করা জরুরী।" />
            <details id="08">
                <url link="http://m.dhakatimes.com.bd/tag/roja-health/" />
            </details>
        </subtopic>
        <subtopic name="রমজানের রেসিপি" show_all="false">
            <brief text="রোজায় সারাদিন পানাহার থেকে বিরত থেকে সূর্যাস্তের পর খাবার গ্রহন করতে হয়। আর এই সময় সকল খাবার স্বাস্থ্যের জন্য সমান ভাবে কার্যকরী নয়। তাই রমজানের রেসিপি জানা আবশ্যক সকলের জন্য।" />
            <details id="09">
                <url link="http://m.dhakatimes.com.bd/tag/roja-recipe/" />
            </details>
        </subtopic>
        <subtopic name="ঈদ রেসিপি" show_all="false">
            <brief text="ঈদ দীর্ঘ এক মাস সিয়াম সাধনার পরে অপার আনন্দ নিয়ে আসে মুসলিম হাজানে। এই আনন্দ উপভোগ করতে চাই সকলের জন্য মজাদার খাবার রেসিপি।" />
            <details id="10">
                <url link="http://m.dhakatimes.com.bd/tag/eid-recipe/" />
            </details>
        </subtopic>
        <subtopic name="ঈদ ফ্যাশন" show_all="false">
            <brief text="ঈদে সবাই চান নিজেকে একটু সুন্দর পোষাকে সাজাতে। শুধু নতুন পোশাক হলেই হবেনা চাই রুচিশীল সুন্দর পোশাক। তাই সকলের জন্য ঈদ ফ্যাশনে আপডেট থাকা জরুরী।" />
            <details id="11">
                <url link="http://m.dhakatimes.com.bd/tag/eid-fashion/" />
            </details>
        </subtopic>
    </topic>
</ramadan>